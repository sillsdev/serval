\id ROM - Sangu Bible Translation
\rem TA Check 1-5 July 2017, 6-16 November 2017
\h Valuumi
\toc2 Valuumi
\toc1 Ibalula ya Pawulo kwa Valuumi
\mt2 Ibalula ya Pawulo kwa
\mt1 Valuumi
\imt Imola yina yilongola
\ip Umwanandeje uPawulo wáyandikhaga ibalula iyi kwa vahuvililaaji ava ku lijumbi lya Luumi. UPawulo isakulaga kivataviilila iMola yina wákhomaga mu nyi isinji. Ikivataviilila kiija, iMola iNofu iya Yeesu yiwonensa shina uNguluvi ikivavasisa kiiva vagolofu avaanu va mu nyi soona, kwa nsila ya lihuuvi. Ikivajovela aVayahuudi avahuvililaaji kiija, imola iyi yikwali khanji mu Lufingo uLukuulu. Ikivajovela vina vasili Vayahuudi kiija, iMola iyo yikivalingaania nu Nguluvi na kivagaha kiiva vaanu vaakwe. UPawulo iijova kiija, kwa lihuuvi uNguluvi atuvasiise kiiva vagolofu pamwene. Ndeeno uNguluvi asikituvasa kiiva vagolofu kwa nsila ya kisiyinatila indaji saakwe. Leelo nda tikimulekha uNumbula uMunofu ikitulongosa mu wiikhasi weesu, baheene hambi tiikhala ngaja shina isakula uNguluvi.
\ip Uwudugo wa balula iyi (umulyango gwa 12-15), uPawulo itaviilila injendo sa vahuvililaaji sina visakulwa kiiva naso mu wiikhasi waanave. Imanyisa ulwa kivagana avaanu avanji. Imaliisa (umulyango gwa 16) kwa kivahunjila avamanyi vaakwe ava ku Luumi, ikimuhunjila yumo yumo kwa litaawa lyakwe.
\tr \th1 Umulyango\th2 Gina gakwali mu litaafili ili
\tr \tc1 1:1-15\tc2 Imola ya muyandikhaaji na vina ikivayandishila ilitaafili ili
\tr \tc1 1:16–4:25\tc2 UNguluvi ikivavasa kiiva vagolofu avaanu kwa nsila ya lihuuvi lyene duguli
\tr \tc1 5:1–8:39\tc2 Amamanyiso ga wuumi wupya uwa vahuvililaaji va Yeesu Kilisito
\tr \tc1 9:1–11:36\tc2 UNguluvi akhandi avabagwile aVayahuudi, kiija akhavakulusa
\tr \tc1 12:1–15:33\tc2 Injendo sa vahuvililaaji, ni nsengo ya Pawulo
\tr \tc1 16:1-27\tc2 Inyunjila kwa vahuvililaaji avanji ava mu shipuga sha vahuvililaaji
\c 1
\s UPawulo ikivahunjila aValuumi
\p
\v 1 Ibalula iyi yihumile kunyangu one Pawulo, yuna nili muvanda wa Kilisito\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f* Yeesu. UNguluvi wánishemeelaga nive mwanandeje\f + \fr 1:1 \fq Mwanandeje: \ft Yimba iliswi ili mu Maswi aMahensa.\f* waakwe, na kinibaagula nive niikhoma iMola iNofu yaakwe.
\v 2 IMola iNofu iyo, yiyeene yina wátahisaaga kihuma pawukuulu, kwa nsila ya vakuwamalago vaakwe, ngaja shina yiyandiikhwe mu Mayandikhwa aManofu.
\v 3 IMola iNofu iyi, yiyeene yina yilogolela ulwa Lusawo lwakwe.\f + \fr 1:3 \fq Lusawo lwakwe: \ft Uluganulo lwakwe, \fqa Lusawo lwa Nguluvi\fqa*. Yimba iliswi \fqa Lusawo lwa Nguluvi\fqa* mu Maswi aMahensa.\f* Shimuvili umuunu uyu wásawaagwa mu shikholo sha mutwa uDawudi,\f + \fr 1:3 \fq Shikholo sha mutwa uDawudi: \ft Yimba iliswi \fqa Dawudi\fqa* mu Maswi aMahensa.\f*
\v 4 leelo, kwa Numbula uMunofu,\f + \fr 1:4 \fq Numbula uMunofu: \ft Yimba iliswi ili mu Maswi aMahensa.\f* uNguluvi wámufyusaaga kihuma kwa vina vafwile. Kwa nsila iyo, wámubagulaga kiiva Lusawo lwakwe umunya ngufu soona. Uyo yumwene Yeesu Kilisito, uMutwa weesu.\f + \fr 1:4 \fq UMutwa weesu: \ft Yimba iliswi \fqa Mutwa\fqa* mu Maswi aMahensa. \f*
\v 5 Kishilila kwa mwene uyo, imota ya Nguluvi yanigwililaga, nive mwanandeje waakwe. Wágahaga ndeeno kiija, avaanu woona vina vasili Vayahuudi vamuhuviilile na kimutiila uMutwa uYeesu, baheene ilitaawa lyakwe litupikhwe.
\v 6 Na yuumwe muli vavaamo va vala vina mushemeliilwe muve vaanu va Yeesu Kilisito.
\p
\v 7 Lino nikivayandishila omwe woona muna muli vahuvililaaji vayangu, vina muli ku lijumbi lya Luumi, vina uNguluvi avaganile mandu na kivabaagula muve vabaagule vaakwe.
\p Imota nu wulindamafu kihuma kwa Nguluvi uWiheesu nu Mutwa uYeesu Kilisito, five lumo noomwe.
\s UPawulo ana lihaahi lya kiluta ku Luumi
\p
\v 8 Iliswi ilya wutasi mu goona, nikimuhonjesa uNguluvi wangu kishilila kwa Yeesu Kilisito kwa kiiva ya omwe woona, kiiva ilihuuvi lyenyu liikhomwa mu nyi soona.
\v 9 UNguluvi yuna nikimusenjela kwa numbula yangu yoona kwa kivakhoma avaanu iMola iNofu iya Lusawo lwakwe, ameenye shina nikivafuunyila omwe uluhaavi loona.
\v 10 Wiila nikimufuunya uNguluvi kiija, nda agane, anipeele lino imwenshe iya kiyinsa kunyeenyu.
\v 11 Nifuunya ndeeno, kwa kiiva nina lihaahi mandu ilya kitangaana noomwe, baheene nivapeele ifipeelwa kihuma kwa Numbula uMunofu, kiija mujine.
\v 12 One nisakula kiija, ilihuuvi lyenyu linijinie one, ilihuuvi lyangu livajinie omwe.
\p
\v 13 Vahuvililaaji vayangu, nisakula mumanye wunofu kiija, nikhandi nigulumiile mandu kiyinsa kunyeenyu, leelo mbakha lino, nisiviilwe. Nisakula niyinse kunyeenyu, baheene nivakwehelese avaanu mu omwe vamufwate uMutwa uYeesu, ngaja shina nagahaga kwa vaanu avanji, vina vasili Vayahuudi.
\v 14 UNguluvi anilajiise nive niikhoma iMola iNofu kwa vaanu woona, kwa Vayunaani na vina vasili Vayunaani, kwa vina vayimbiile na vina vasiyimbiile.
\v 15 Ndeeno, nina lihaahi mandu niyinse kivakhoma iMola iNofu, hata ukho kunyeenyu ku Luumi.
\s Ingufu sa Mola iNofu
\p
\v 16 One nisiiwona nsoni hata padoodo kiyikhoma iMola iNofu iyo, kwa kiiva yiyeene ngufu ya Nguluvi ya kivakulusa avaanu woona vina vikimuhuviilila uYeesu, kiyansisa kwa Vayahuudi, mbakha kwa vina vasili Vayahuudi.
\v 17 IMola iNofu iyo, yiwonensa bahawuvalafu shina uNguluvi ikivavasa avaanu kiiva vagolofu. Avaanu vivasiwa kiiva vagolofu pa Nguluvi kwa lihuuvi hela, ngaja shina yiyandiikhwe mu Mayandikhwa aManofu kiija, “Umuunu umugolofu kwa nsila ya lihuuvi, uyo asiive nu wuumi.”\f + \fr 1:17 \xt Yimba mu litaafili lya Habakuki 2:4.\f*
\s UNguluvi ikivalafya avaanu kwa kiiva ya //wunansi waanave
\p
\v 18 UNguluvi yumwene ikivawonensa bahawuvalafu kihuma kushaanya kiija, ikivakhalalila avaanu awo vina vikimukhaana na viigaha uwunansi. Avaanu awo vikishikhaana ishiyooli shaakwe kwa wunansi waanave.
\v 19 Yisili kiija vasimeenye shoshoona ulwa mola sa Nguluvi, ndaali. Lino, gala gina gisakulwa kimanyikha, gali bahawuvalafu, kwa kiiva uNguluvi yumwene wágagubutulaga kwa vaanu.
\v 20 Apo pashiyanso uNguluvi wáwumbile ifiinu fyona. Ndeeno kiyansisa uluhaavi ulo, avaanu vakwiliile kimumanya uNguluvi shina ashwali, hata nda vasikimwaga. Ifiinu fina wáwumbile, fiwonensa kiija uNguluvi ana ngufu soona. Khanji umwene yu Nguluvi mwene duguli, kusiina uyunji. Ndeeno, avaanu vasikwiliile kilogola kiija vasimumeenye uNguluvi.
\v 21 Loleela hata nda vamumeenye uNguluvi shina ashwali, hata ndeeno vasikimutupikha wala kimuhonjesa ngaja shina yisakulwa. Leelo aveene vana mahiiva ga wunansi, uluhala lwanave lungaya shiinu, luli mu nshiisi.
\v 22 Aveene vaava vikiyitumfya viija vanya wumanyi, humbe vayasu.
\v 23 Vaalekha kimufuunya uNguluvi uwa shiluta, vaava vifuunya isanaamu isa manguluvi sina sihwanana na vaanu vina viifwa, isinji sihwanana ni nyuni, isinji sihwanana ni nkhanu, isinji sihwanana na makhookho gina gitambala pansi.
\p
\v 24 Kwa kiiva ya ilyo, uNguluvi wávalekha vave vifwata uwupafu waanave uwuvi, vave vigahilana injowo sa nsoni kwa nsila ya mavili gaanave.
\v 25 Vaalekha kihuviilila ishiyooli sha Nguluvi, vawuyinatila uwudehi. Vaava vifuunya ifiwumbwa na vikifitiila, leelo vaalekha kisenga ago kwa Muwumbaaji yuna isakulwa kisufisiwa shiluta! Amina.
\p
\v 26 Kwa kiiva ya ilyo, uNguluvi wávalekha vave viigaha injowo saanave isa wunansi wa nsoni, shina visakula. Avashimaayi vayansa kigonana vaveene kwa vaveene, vaalekha kigasenjela amavili gaanave ngaja shina gakhandi gawumbiilwe.
\v 27 Shiisho ndeeno avagoosi woope, vaalekha kisenjela amavili ngaja shina vawumbiilwe, uluganulo lwakwe, umugoosi nu mudala. Leelo vakhandi vigonana vaveene kwa vaveene. Vakhandi viigaha injowo sa nsoni isa kitoolana vaveene kwa vaveene. Kwa kigaha ndeeno, vikiyileetela vaveene amalava gina visakulwa vagapate, kilingana ni njendo saanave isa wunansi.
\p
\v 28 Lino, ngaja avaanu awo shina vakhaanaga amamanyiso ga Nguluvi, woope uNguluvi wávalekha, kiiva vave nu luhala luna luwolile khabisa, vagahe gina gasifwaya kigahwa.
\v 29 Vamemile uwunansi wuna wuli paayo paayo, viigaha injowo sina sisifwaya pa Nguluvi, khanji vana wupafu uwa fiinu fyona. Avaanu awo vana wiifu, visakula ilibaatu, uwubudaaji nu wuhomegania. Viideha na vana lugulumilo luvi. Vasenkhaaji va vaanu,
\v 30 khanji vamyansi, vikimukhalasa uNguluvi, vasikisituna injowo sa vayaanave, vaanu va kiyitumfya na kiyisufya. Luhaavi loona visakula insila imya iya kigaha uwunansi, khanji vasikivayinatila avasafi vaanave,
\v 31 khanji vayasu, vasiigaha ngaja imfingo saanave shina siijova, vangaya lugano wala lusungu.
\v 32 Avaanu awo vameenye wunofu kiija, umuunu nda agahe injowo sa wunansi ngaja isi, isakulwa kibudwa nu Nguluvi. Hata ndeeno, vasiituna kibudwa! Vapikiyitenekha kigaha uwunansi, khanji vikivasufya avaanu vina vana njendo imbi ngaja iso.
\c 2
\s UNguluvi akhavahiga avaanu woona asikhabaniilila
\p
\v 1 Lino omwe Vayahuudi vayangu, nimeenye kiija mukivahiga avaanu avanji vina viigaha gina mwigaha. Leelo na yuumwe musikwiliile kiyisaajila pa Nguluvi! Lino, pina mukivahiga avanji mumanyaje kiija mukiyihiga yuumwe, kwa kiiva uwunansi wuna vikiwugaha, wuweene wuna mukiwugaha na yuumwe.
\v 2 Timeenye kiija, uwuhigo wa Nguluvi wa shiyooli kwa vaanu vina viigaha uwunansi uwo.
\v 3 Leelo omwe vayangu, mukivahiga avanji pina hata na yuumwe mwigaha uwunansi wuuwo, mwihiiva kiija mukhahegukha uwuhigo wa Nguluvi?
\v 4 UNguluvi munofu kwa kiiva ikivasungupila na ikivagugumila mandu. Leelo omwe lino, mwisakula kigasala ago goona! Wuli, musiimanya kiija ikivagahila omwe amanofu, kiija mulambiisile uwunansi weenyu?
\v 5 Lino, kwa kiiva muna shidada, khanji mwikhaana kilambiisila uwunansi weenyu, mukiyivishilisisa amalava mu lisiku lina uNguluvi akhavahiga kwa shiyooli.
\p
\v 6 Ilisiku ilyo, uNguluvi akhamuhomba shila muunu kilingana na gina agagahile yumwene.\f + \fr 2:6 \xt Yimba mu litaafili lya Sabuli 62:12.\f*
\v 7 Akhavapeela uwuumi wa shiluta avaanu vina vijimba kigaha amanofu, kwa kiiva visakula uwutupikho, ishitiilo nu wuumi wuna wusinanjikha.
\v 8 Leelo, uNguluvi akhavakhalalila na kivalafya avaanu avanya numbula ya wushooyo na vina vikishikhaana ishiyooli, khanji viigaha uwunansi.
\v 9 Avaanu woona vina viigaha amavi, vakhalafisiwa mandu, kiyansisa kwa Vayahuudi mbakha kwa vina vasili Vayahuudi.
\v 10 Leelo woona vina viigaha amanofu, uNguluvi akhavapeela ulusufyo, uwutupikho nu wulindamafu, kiyansisa kwa Vayahuudi mbakha kwa vina vasili Vayahuudi.
\v 11 Ndeeno, uNguluvi asibaniilila umuunu yoyoona.
\p
\v 12 Avaanu vina vasili Vayahuudi, vina viigaha uwunansi vakhabudwa, hata yive vasisimeenye indaji sa Musa.\f + \fr 2:12 \fq Indaji sa Musa: \ft Yimba iliswi \fqa Musa\fqa* mu Maswi aMahensa.\f* AVayahuudi vina vasimeenye indaji iso, leelo nda vagahe uwunansi, vakhahigwa kilingana ni ndaji iso.
\v 13 Vakhahigwa kwa kiiva, uNguluvi asikimuvasa umuunu kiiva mugolofu pamwene yuna iyinatila hela indaji sa Musa, leelo ikimuvasa umuunu kiiva mugolofu, yuna iigaha gala gina indaji siijova.
\v 14 Avaanu vina vasili Vayahuudi, awo vasisimeenye indaji iso. Hata ndeeno, nda vagahe amanofu kilingana na mahiiva gaanave na maswi ago gali ngaja shina siijova indaji isa Musa, apo yiwonensa kiija, vameenye kigaha shina yisakulwa.
\v 15 Avaanu awo shina vashwali, injendo saanave siwonensa kiija gina gisakulwa mu ndaji sa Musa, gayandiikhwe mu numbula saanave. Uluganulo lwakwe kiija, amahiiva gaanave, uluhaavi ulunji gikivahiga khanji uluhaavi ulunji gikivawonensa kiija, viigaha gina gifwaya.
\v 16 Shilukhava ilisiku lya wuhigo, pina uNguluvi akhavahiga avaanu kishilila uKilisito Yeesu, hata kwa mahiiva gaanave aga mbuusa. IMola iNofu yina niikhoma, shiisho ndeeno shina yiijova.
\s AVayahuudi ni ndaji ya kiyinjisiwa ijando
\p
\v 17 Lino omwe vina mukiyitambula kiija muli Vayahuudi va shiyooli, muhuviilila kiija muli vagolofu pa Nguluvi kwa kisiyinatila indaji sa Musa. Khanji mukiyisufya mwijova, omwe muli vaanu va Nguluvi.
\v 18 Omwe mukiyiwona kiija mumeenye injowo sina uNguluvi ageene mugahe, na mugameenye gina manofu, kwa kiiva mumanyisiiwe indaji saakwe.
\v 19 Omwe mukiyiwona kiija musakulwa kivalongosa avaanu vina vasili Vayahuudi, ngaja muunu yuna ikivalongosa avapofu, awu ngaja lumuli luna lukivamulishila avaanu mu nshiisi.
\v 20 Khanji, mukiyiwona kiija muli vamanyisaaji va vaana na vina vasishimeenye ishiyooli sha Nguluvi, kwa kiiva indaji seenyu sikivajovela imola sa wumanyi woona nu luhala lwa shiyooli.
\v 21 Lino, omwe mukivamanyisa avanji, leelo kwashi musikigasenga ago gina mwimanyisa? Omwe mukivamanyisa avanji kiija, “Usikhahiijaga,” leelo kwashi omwe mwihiija?
\v 22 Omwe mukivajova avaanu kiija, “Usikhawafukhaga,” leelo kwashi omwe mwiwaafukha? Owe wikhalalila isanaamu sa manguluvi, leelo kwashi owe yuuwe wihiija ifiinu ifya mu malonjelo amakhome aga kifuunyila isanaamu iso?
\v 23 Omwe vina mukiyisufya kiija, musimeenye indaji sa Nguluvi, mukimuyegula uNguluvi pina musikigagaha gina indaji sikivalajisa.
\v 24 Shiisho ndeeno, ngaja shina yiyandiikhwe mu Mayandikhwa aManofu kiija, “Kwa kiiva ya nsengo seenyu imbi sina mwisenga, ilitaawa lya Nguluvi litofolwa na vaanu vina vasili Vaisilaheli.”\f + \fr 2:24 \xt Yimba mu litaafili lya Isaaya 52:5; Esekiyeli 36:20, 22.\f*
\p
\v 25 Kiyinjisiwa ijando,\f + \fr 2:25 \fq Kiyinjisiwa ijando: \ft Yimba iliswi \fqa Kiyinjila ijando\fqa* mu Maswi aMahensa.\f* kuna lutono kunyeenyu, nda mwiyinatila indaji sa Musa shina siijova. Leelo, nda musiyinatila indaji, kiyinjisiwa ijando kunyeenyu kwiva kungaya lutono loloona, khanji omwe musiive ngaja vaanu vina vasiyinjisiiwe ijando.
\v 26 Ndeeno, umuunu yuna asiyinjisiiwe ijando, nda ayinatile indaji shina siijova, uNguluvi asimuyiitishe ngaja muunu yuna ayinjisiiwe ijando.
\v 27 Avaanu vina vasiyinjisiiwe ijando, nda viyinatila indaji shina siijova, insengo saanave sibedela kiija, omwe muli Vayahuudi avanya wunansi. Yisiive ndeeno kwa kiiva, omwe muli Vayahuudi vina muyinjisiiwe ijando, khanji musimeenye indaji sa Nguluvi, leelo musikisiyinatila.
\v 28 Ndeeno, mumanyaje kiija lusili kiija umuunu yoyoona yuna asaviilwe Muyahuudi asiive Muyahuudi wa shiyooli. Umuunu asiiva Muyahuudi wa shiyooli, kwa kiyinjisiwa ijando.
\v 29 Ndaali! UMuyahuudi wa shiyooli yumwene yuna ikimutiila uNguluvi mu numbula yaakwe. Khanji kiyinjisiwa ijando kwa shiyooli, kigahwa nu Numbula uMunofu mu numbula, kusili kwa kisiyinatila indaji sa Musa. Umuunu ngaja uyo, asiposheela ulusufyo kihuma kwa vaanu, ila akhasufisiwa nu Nguluvi yumwene.\f + \fr 2:29 \xt Yimba mu litaafili lya Luuju lwa Ndaji 30:6.\f*
\c 3
\s UNguluvi munya shiyooli
\p
\v 1 Lino kilingana na ago, kuna lutono lushi kiiva Muyahuudi? Awu kiyinjisiwa ijando kuna lutono lushi?
\v 2 Shiyooli, kiiva Muyahuudi, kuna lutono kwa nsila nyinshi. Ilya wutasi mu goona, uNguluvi wávapeelaga aVayahuudi iliswi lyakwe.
\v 3 Leelo shiyooli, aVayahuudi vamonga vasikhandi va kihuviililwa. Wuli! Tijove kiija aVayahuudi awo, vikimugaha uNguluvi woope asikhahuvililwagwa mu maswi gaakwe?
\v 4 Ndaali, hata padoodo! Avaanu woona vadehi, leelo uNguluvi wáwonensa kiija iigaha gina ilogola, ngaja shina yiyandiikhwe mu Mayandikhwa aManofu kiija,
\q “Nda uvajovele avaanu vaakho uwunansi waanave,
\q injowo saakho sa shiyooli.
\q Nda uvahije,
\q uwuhigo waakho wa shiyooli.”\f + \fr 3:4 \xt Yimba mu litaafili lya Sabuli 51:4.\f*
\p
\v 5 Leelo avaanu avanji vakwiliile kihiiva kiija, nda uwunansi weesu ose ti Vayahuudi wiwonensa kiija, uNguluvi iihiga kwa shiyooli, tisiijove shi? Wuli, tijove kiija uNguluvi asili wa shiyooli pina akhatulafya?
\v 6 Ndaali, hata padoodo! Kiiva, yaali yive ndeeno, ndi lwava wuli khanji uNguluvi kivahiga avaanu?
\v 7 Umuunu akwiliile kiposa kiija, “Nda uwudehi wangu, witanga kiwonensa ishiyooli sha Nguluvi na kishisa uwutupikho waakwe, lino kwashi one niihigwa kiiva munya wunansi?”
\v 8 Ukho kulingeene na kiija, “Tive tiigaha uwunansi, baheene uNguluvi awonense uwunofu waakwe.” Avaanu avanji vikitudehela kiija, na yuuse timanyisa shiisho. Avaanu woona awo vakhalafisiwa kilingana na matofolo gaanave.
\s Kusiina umuunu umugolofu
\p
\v 9 Lino, tijove shishi? Wuli, ose ti Vayahuudi tiyiitikhwa mandu kishila avaanu avanji vina vasili Vayahuudi? Ndaali! Ngaja shina nawonensaaga kiija, aVayahuudi na vina vasili Vayahuudi, woona viitemwa nu wunansi.
\v 10 Ngaja shina yiyandiikhwe mu Mayandikhwa aManofu kiija,
\q “Kusiina umuunu umugolofu pa Nguluvi,
\q kusiina hata yumo.
\q
\v 11 Kusiina umuunu yuna ameenye injowo sa Nguluvi,
\q khanji kusiina yuna ikimusakula.
\q
\v 12 Avaanu woona valeshile kimuyinatila uNguluvi,
\q woona vasifwaya pamwene.
\q Kusiina umuunu yuna iigaha amanofu,
\q kusiina hata yumo.”\f + \fr 3:10-12 \xt Yimba mu litaafili lya Sabuli 14:1-3; 53:1-3.\f*
\q
\v 13 “Amalomo gaanave, gali ngaja majooja gina gali mwasi,
\q iimili saanave silogola wudehi.”\f + \fr 3:13 \xt Yimba mu litaafili lya Sabuli 5:9.\f*
\q “Mu malomo gaanave,
\q siihuma injowo isa wanga ngaja wa njokha.”\f + \fr 3:13 \xt Yimba mu litaafili lya Sabuli 140:3.\f*
\q
\v 14 “Mu ndogolo saanave,
\q simemile injowo isa kivayiijila avaanu avanji
\q na kivalemasa.”\f + \fr 3:14 \xt Yimba mu litaafili lya Sabuli 10:7.\f*
\q
\v 15 “Amagulu gaanave mapeefu kiluta kibuda.
\q
\v 16 Popoona pina viiluta,
\q vipinsa amalava na kivalemasa avaanu.
\q
\v 17 Aveene vasimeenye kikhala lumo na vanji kwa wulindamafu.”\f + \fr 3:15-17 \xt Yimba mu litaafili lya Isaaya 59:7-8.\f*
\q
\v 18 “Vasikimutiila uNguluvi kaa.”\f + \fr 3:18 \xt Yimba mu litaafili lya Sabuli 36:1.\f*
\p
\v 19 Ndeeno timeenye kiija, aMayandikhwa aManofu pina giijova ishiinu shoshoona, gikivajova avaanu vina vapelwagwa aMayandikhwa ago. AMayandikhwa gavikhwagwa kiija, vasikhaveesaga nu ludeheeleso loloona pina uNguluvi akhavahiga avaanu. Yikhawonekha bahawuvalafu kiija, woona visakulwa kihigwa nu Nguluvi.
\v 20 Kusiina umuunu yuna ivasiwa kiiva mugolofu pa Nguluvi, kwa kisiyinatila indaji sa Musa. Insengo ya ndaji iso, kiwonensa avaanu woona kiija vanansi.
\s Kiyiitikhwa nu Nguluvi kwa lihuuvi
\p
\v 21 Hata ndeeno, lino uNguluvi atuwonensiise insila yaakwe, yina umuunu ivasiwa kiiva mugolofu pamwene, bila ndaji. Soope indaji sa Musa na Mayandikhwa aga vakuwamalago gilogola bahawuvalafu imola isa nsila iyo.
\v 22 Insila iyo yiyeene iya kimuhuviilila uYeesu Kilisito. UNguluvi ikivavasa kiiva vagolofu avaanu woona vina vikimuhuviilila uYeesu. Umwene asibaniilila umuunu yoyoona,
\v 23 kiiva avaanu woona vagahile uwunansi, soope injendo saanave sisiwonensa uwutupikho wa Nguluvi.
\v 24 Leelo, uNguluvi kwa mota yaakwe, avavasiise avaanu kiiva vagolofu pamwene, bila kihombwa shoshoona. Vakulusiiwe kihuma ku wunansi waanave, kishilila uKilisito Yeesu.
\v 25 UNguluvi wámuhumyaga uYeesu ave shadanda sha kivalingaania avaanu nu mwene, baheene avaanu vasaajilwe uwunansi waanave kwa kihuviilila kiija, uYeesu wáfwisaga kwa kiiva yaanave. UNguluvi wágahaga ndeeno, baheene awonense kiija umwene munya shiyooli. Loleela, umwene asikhavalafiise kwa wunansi waanave uwa luhaavi ulwa kunyuma.
\v 26 Khanji, wágahaga ndeeno awonense kwa luhaavi ulu kiija, umwene wa shiyooli, hata pina ikivavasisa kiiva vagolofu avaanu vina vikimuhuviilila uYeesu.
\p
\v 27 Ndeeno, injowo isi sikitusivila khabisa kiyitumfya, kwa kiiva tisivasiwa kiiva vagolofu pa Nguluvi kwa kisiyinatila indaji sa Musa, leelo kwa kimuhuviilila uYeesu hela.
\v 28 Lino, timeenye kiija umuunu ivasiwa nu Nguluvi kiiva mugolofu, kwa kimuhuviilila uYeesu, leelo yisili kwa kisiyinatila indaji sa Musa.
\v 29 Nda yaali yive kwa nsila ya ndaji, uNguluvi ndi wáava Nguluvi wa Vayahuudi veene duguli. Leelo, umwene asili Nguluvi wa vaanu avanji woope? Shiyooli, umwene Nguluvi wa vaanu woona,
\v 30 kwa kiiva kuna Nguluvi yumo, khanji, kuna nsila yimo iya kivavasa avaanu kiiva vagolofu pamwene. Kiyansisa kwa Vayahuudi mbakha kwa vina vasili Vayahuudi. Woona vavasiiwe nu Nguluvi kiiva vagolofu, kwa kimuhuviilila uYeesu hela.
\v 31 Lino, pina tikuviilisa kihuviilila, wuli, uluganulo lwakwe kiija indaji isi isa Musa singaya lutono? Ndaali, hata padoodo! Leelo nda tive ni lihuuvi, baheene tisiive tiigaha gala goona gina indaji siijova.
\c 4
\s UAbulahamu akhavasiiwe uwugolofu kwa lihuuvi
\p
\v 1 Lino, tijove shishi ulwa wiheesu uAbulahamu,\f + \fr 4:1 \fq UAbulahamu: \ft Yimba iliswi \fqa Abulahamu\fqa* mu Maswi aMahensa.\f* uNguluvi wámuvasaaga kiiva mugolofu pamwene, shihwana wuli?
\v 2 Nda tijove kiija uAbulahamu akhavasiiwe kiiva mugolofu pa Nguluvi kwa kiiva ya njendo saakwe inofu, baheene umwene ndi wáava ni shiinu sha kiyihalila. Leelo shiyooli kiija, angaya shiinu sha kiyisufya pa Nguluvi.
\v 3 AMayandikhwa aManofu giijova, “UAbulahamu wámuhuviilila uNguluvi, ndeeno uNguluvi wámuvasa kiiva mugolofu pamwene.”\f + \fr 4:3 \xt Yimba mu litaafili lya Shiyanso 15:6.\f*
\p
\v 4 Shiyooli, umuunu nda asenje insengo, amahombo gaakwe gasiiva lutono, leelo giiva shiinu shina akwiliile kihombwa.
\v 5 Umuunu yuna asihuviilila insengo saakwe, leelo ikimuhuviilila uNguluvi yuna ikimuvasa umuunu umunansi kiiva mugolofu, uyo yumwene yuna uNguluvi ikimuvasa kiiva mugolofu, kwa lihuuvi lyakwe.
\v 6 Woope umutwa uDawudi, wájovile ulwa kiyimiililwa umuunu yuna uNguluvi ikimuvasa kiiva mugolofu, bila kiloleela injendo saakwe. Wájovile,
\q
\v 7 “Vayimiliilwe vala vina uNguluvi avasajiile uwunansi waanave,
\q na kiwuwuusa khabisa.
\q
\v 8 Ayimiliilwe umuunu yuna uMutwa uNguluvi asikimuvasa kiiva, munansi.”\f + \fr 4:7-8 \xt Yimba mu litaafili lya Sabuli 32:1-2.\f*
\p
\v 9 Wuli, kiyimiililwa ukho kwa vala hela vina vayinjisiiwe ijando, awu lumo na vaanu avanji vina vasiyinjisiiwe ijando? Nikivakumbusa shina aMayandikhwa aManofu giijova, “UNguluvi wámuvasa uAbulahamu kiiva mugolofu, kwa lihuuvi lyakwe.”\f + \fr 4:9 \xt Yimba mu litaafili lya Shiyanso 15:6.\f*
\v 10 Wuli, uNguluvi wámuvasaaga uAbulahamu kiiva mugolofu payooli, pina akhandi ayinjisiiwe ijando, awu pina akhandi asinayinjisiwe ijando? Lukhandi luhaavi luna asinayinjisiwe ijando!
\v 11 Kiyinjisiwa ijando kwa mwene, kukhandi shimanyilo shina shikimuwonensa kiija, uNguluvi wámuvasa kiiva mugolofu kwa lihuuvi hela, lina akhandi analyo pina akhandi asinayinjisiwe ijando. Kwa nsila iyo, uAbulahamu wáava wihaanave woona vina vihuviilila, hata vave vasinayinjisiwe ijando, kiija woope vavasiwe kiiva vagolofu pa Nguluvi.
\v 12 UAbulahamu yumwene wihaanave wa vaanu vina vayinjisiiwe ijando, nda vikimuhuviilila uNguluvi. Asiiva wihaanave kwa kiiva vayinjisiwa ijando, leelo kwa kiiva vikimuhuviilila uNguluvi, ngaja uAbulahamu yumwene shina wáhuvililaga pina akhandi asinayinjisiwe ijando.
\p
\v 13 UNguluvi wámutahisaaga uAbulahamu na vaanu va shikholo shaakwe kiija, akhavapeela inyi soona sive wuhaasi waanave. UNguluvi asikhamutahiise ndeeno uAbulahamu kwa kiiva akhandi iigaha goona ngaja indaji shina siijova, leelo kwa kiiva akhandi ikimuhuviilila uNguluvi. Baheene uNguluvi, wámuvasa uAbulahamu kiiva mugolofu pamwene.
\v 14 Lino, nda avaanu vina viyinatila indaji, vaveene viyanushila gina uNguluvi wávatahisaaga, kimuhuviilila uNguluvi kungaya lutono. Khanji, loope ulutaahiso lwa Nguluvi lwa wudehi,
\v 15 kwa kiiva indaji yiyeene yipinsa inkhalasi ya Nguluvi. Leelo nda kungaya ndaji, usikwiliile kipiikhwa kiija usikisiyinatila indaji.
\p
\v 16 Lino, gina wátahisaaga uNguluvi, giyanushilwa kwa kimuhuviilila umwene, kwa lusungu lwakwe. Ilyo, lisiiva kwa vina viyinatila indaji veene hela, leelo kwa woona vina vikimuhuviilila uNguluvi ngaja uAbulahamu. UAbulahamu yumwene wiheesu ose woona vina tikimuhuviilila uNguluvi.
\v 17 Shiisho ndeeno amaswi aga shina gayandiikhwe mu Mayandikhwa aManofu kiija, “Nakugaha uve daada wa vaanu va nyi nyinshi.”\f + \fr 4:17 \xt Yimba mu litaafili lya Shiyanso 17:5.\f* UAbulahamu wápelwagwa nu Nguluvi ulutaahiso ulo, wámuhuviilila uNguluvi yuna ikivapeela uwuumi vina vafwile, khanji yumwene yuna ikifiviikha ifiinu fina fisinawaahaje kiiva fikwali.
\p
\v 18 UAbulahamu wágahuvililaga gina gakhandi makhamu kihuviilila. Ndeeno wáava daada wa vaanu va nyi nyinshi, ngaja aMayandikhwa aManofu shina giijova, “Ishisafi shaakho shikhayoolokha na kiiva ngaja nondwe.”\f + \fr 4:18 \xt Yimba mu litaafili lya Shiyanso 15:5.\f*
\v 19 Uluhaavi ulo uAbulahamu akhandi na maakha ligana limo ndeeni. Umwene akhandi ameenye kiija, agogolweshe, khanji woope umudala waakwe uSaala, akhandi mugumba. Leelo lumo na ilyo, ilihuuvi lyakwe lisikhashepwishe.
\v 20 Khanji, asikhandi nu muninu ulwa lutaahiso luna wápelwagwa nu Nguluvi. Leelo wáyitenekhaga kiyijimfilisa kwa kimuhuviilila na kimutupikha,
\v 21 kwa kiiva akhandi ameenye khabisa kiija, uNguluvi akwiliile kigaha gala gina wámutahisaaga.
\v 22 Lulwene aMayandikhwa aManofu giijova, “UNguluvi wámuvasa kiiva mugolofu pamwene.”\f + \fr 4:22 \xt Yimba mu litaafili lya Shiyanso 15:6.\f*
\p
\v 23 Leelo amaswi aga gina giijova, “UNguluvi wámuvasaaga kiiva mugolofu,” gasikhayandiikhwe kwa kiiva ya Abulahamu mwene duguli,
\v 24 leelo gakhayandiikhwe kwa kiiva ya ose woona. Amaswi ago gikitujovela shiyooli kiija, nda timuhuviilile uNguluvi, yuna wámufyusaaga uYeesu, uMutwa weesu, baheene hata na yuuse tivasiwe kiiva vagolofu pamwene.
\v 25 UNguluvi wámuhumyaga uYeesu abudwe kwa kiiva ya wunansi weesu, khanji wámufyusaaga, baheene ose tive vagolofu pamwene.
\c 5
\s UYeesu atulingeenie nu Nguluvi
\p
\v 1 Lino, uNguluvi atuvasiise kiiva vagolofu kwa kimuhuviilila umwene. Ndeeno tina wulindamafu nu Nguluvi kwa kishilila uMutwa weesu uYeesu Kilisito.
\v 2 Uyo yumwene yuna atulongwese mu lihuuvi lyesu, kiyinjila mu luvala lwa mota muna tikwali. Tishendeeva mandu kwa kiiva tihuviilila kiija tikhahanga lumo nu Nguluvi na kiiva mu wutupikho waakwe.
\v 3 Lino, hata nda gave gikituyinsila amalava gogoona, ose tisiyiteneshe kishendeeva, kwa kiiva timeenye kiija, amalava gikituleetela ulugugumilo.
\v 4 Ulugugumilo lulwene lukituleetela uwujimfu, woope uwujimfu wukituleetela uluhuviililo.
\v 5 Uluhuviililo ulo lusikwiliile kituyegula, kwa kiiva Nguluvi aponyiise ulugano lwakwe mu numbula seesu, kishilila uNumbula waakwe uMunofu.
\p
\v 6 Ose pina tikhandi tipili vawoto, uKilisito wáyinsile wátufwila ose vina tili vanansi, uluhaavi luna lwapangwagwa nu Nguluvi.
\v 7 Shiyooli, lukhamu umuunu kiyiitikha kibudwa kwa kiiva ya muunu yuna iyinatila indaji, pamonga umuunu akwiliile kiyiitikha kibudwa, kwa kiiva ya muunu umugolofu.
\v 8 Leelo uNguluvi awonensiise kiija atugeene mandu, kwa kimuhumya uKilisito afwe kwa kiiva yeesu pina ose tikhandi tipili vanansi.
\p
\v 9 Lino, nda uNguluvi atuvasiise kiiva vagolofu pamwene, kishilila idanda ya Kilisito pina wáfwisaga pa musalaaba, shiyooli tikhakulusiwa nu mwene kihuma mu nkhalasi ya Nguluvi.
\v 10 Pina tikhandi tipili valugu nu Nguluvi, uNguluvi wátulinganiaga ose nu mwene kwa nsila ya mfwa ya Lusawo lwakwe. Ndeeno, nda tilinganisiiwe nu Nguluvi kishilila imfwa yaakwe, shiyooli tikhakulusiwa kihuma mu malava ga Nguluvi kishilila uwuumi waakwe.
\v 11 Lino, kishila ago goona, uNguluvi atugahile tishendeeve mandu, kwa kishilila uMutwa weesu uYeesu Kilisito, tilinganisiiwe nu Nguluvi.
\s UAdamu wátupinsisaaga imfwa leelo //uYeesu atupeelile uwuumi
\p
\v 12 Ino, uwunansi wayinsaga mu nyi kwa nsila ya muunu yumo, baheene watupinsisa imfwa. Lulwene avaanu woona viifwa, kwa kiiva woona vagahile uwunansi.
\v 13 Kihuma uAdamu pina wágahaga uwunansi, mbakha uMusa pina wápelwagwa indaji, uwunansi wukhandi shiwukwali mu nyi. Leelo uNguluvi asikhavahijile avaanu kiija vasiyinatila indaji, kwa kiiva kukhandi kusiina indaji.
\v 14 Lino, avaanu woona va luhaavi ulo, vakhandi viifwa. Imfwa yavatemaga, hata nda avaanu vasikhagahile uwunansi wa kilekha kiyinatila indaji ngaja uAdamu.
\p Lino uAdamu akhandi shihwano sha Yeesu Kilisito yuna akhayinsile paanyuma.
\v 15 Leelo, uwunansi wa Adamu wusihwanana nu lusungu lwa Nguluvi. Uwunansi wa muunu yumo wapinsaaga imfwa ku vaanu woona, leelo kwa lusungu lwa muunu yumo uYeesu Kilisito, avaanu vinshi vayonjeleele mandu kisungupilwa nu Nguluvi.
\v 16 Khanji shina uNguluvi ikivasaajila avaanu kwa lusungu lwakwe, yisihwanana nu wunansi wa Adamu. Loleela, uAdamu pina wágahile uwunansi, uNguluvi wávahigaga avaanu na kivapeela amalava. Loleela lino pina vagahaga uwunansi winshi, uNguluvi kwa mota yaakwe ikivavasa avaanu kiiva vagolofu pamwene.
\v 17 Uwunansi wa muunu yumo uAdamu, wapinsaaga imfwa yivateme avaanu woona. Leelo shiyooli vala vina visungupilwa nu Nguluvi, ulusungu ulo lungaya shijelo, vivasiwa kiiva vagolofu pamwene. Awo vakhatema mu wuumi wa shiluta, kishilila umuunu yumo uYeesu Kilisito.
\p
\v 18 Lino, shina avaanu woona vahigwagwa kilingana nu wunansi uwa muunu yumo, shiisho ndeeno avaanu woona vivasiwa kiiva vagolofu pa Nguluvi na kipeelwa uwuumi kilingana ni nsengo yimo ya wugolofu wa muunu yumo.
\v 19 Umuunu yumo yuna wákhaanaga kimuyinatila uNguluvi, wávapinsaaga avaanu vinshi vave vanansi, shiisho ndeeno umuunu yumo yuna wámuyinatilaga uNguluvi, asivapinsiise avaanu vinshi vave vagolofu pa Nguluvi.
\p
\v 20 Indaji sa Musa sayinsaga baheene uwunansi wuyonjelele mandu. Hata ndeeno uwunansi pina wayonjelelaga mandu, loope ulusungu lwa Nguluvi lwashilaga kiyonjelela.
\v 21 Lino, ngaja shina uwunansi wukhandi ni ngufu ya kitema avaanu na kivapinsisa imfwa, shiisho ndeeno ulusungu lwa Nguluvi lukivatema avaanu, kwa kivasiwa kiiva vagolofu pamwene. Ikivapeela uwuumi wa shiluta, kishilila kwa Mutwa weesu uYeesu Kilisito.
\c 6
\s Kiifwa na kifyukha lumo nu Kilisito
\p
\v 1 Lino tijove shi? Wuli, tiyitenekhaje kigaha uwunansi baheene uNguluvi ayiteneshe kitusungupila mandu?
\v 2 Ndaali, hata padoodo! Ose tisili mu wutawulilwa wa wunansi. Ndeeno, tisikwiliile kiyitenekha khanji kigaha uwunansi.
\v 3 Wuli, musiimanya kiija, pina tatwinisiwaagwa, talunganaga nu Kilisito Yeesu mu mfwa yaakwe?
\v 4 Pina tatwinisiwaagwa, tikhandi tifwile na kisiilwa lumo nawo. Paanyuma uKilisito wáfyusiwaagwa kwa ngufu nkhome ya Nguluvi uDaada, na kilingana na ilyo, hata ose tiikhala uwiikhasi wupya.
\p
\v 5 Ngaja shina talunganaga nu Kilisito mu mfwa yaakwe, shiisho ndeeno tikhalungana nawo mu lufyukho lwakwe.
\v 6 Timeenye kiija uwiikhasi weesu uwa wunansi wafwisaga lumo nu Kilisito pa musalaaba, baheene ingufu iya wunansi mukhati yeesu yisikhatutemaga khanji na kitugaha tive vavanda va wunansi.
\v 7 Timeenye kiija, umuunu nda afwe ndeeno, wáava muunu yuna ayiyesheele khabisa kihuma mu ngufu ya wunansi.
\v 8 Lino, kwa kiiva tafwisaga lumo nu Kilisito, tikiyihuviilila kiija tikhakhala lumo nawo.
\v 9 Timeenye kiija, uKilisito wáfyukhaga na asikhafwa khanji. Imfwa yingaya wutawulilwa kunyaakwe khanji.
\v 10 UKilisito wáwufwililaga uwunansi gwalimo hela,\f + \fr 6:10 \fq UKilisito wáwufwililaga uwunansi gwalimo hela: \ft AVayahuudi vakhandi ni ngʼoma, gwalimo kwa mwakha, kihumya ishadanda isha kivalingaania nu Nguluvi. Vakhandi viigaha ndeeno shila mwakha. Leelo uYeesu wáhumisiwaagwa shadanda gwalimo hela.\f* wáwumena uwunansi woona. Lino ndeeni muumi, mu wuumi waakwe ikimushendeefya uNguluvi.
\v 11 Omwe na yuumwe muveesaje mukiyiwona kiija, mwafwisaga lumo nawo, uwunansi wusikwiliile kivatema omwe khanji. Khanji muveesaje mukiyiwona lino muli wuumi, na mu wuumi weenyu, mukimushendeefya uNguluvi kwa kilungana nu Kilisito Yeesu.
\p
\v 12 Lino musikhayitikhaji, uwunansi wuvateme amavili geenyu gina giifwa. Nda musiwupeele uwunansi uwutawulilwa uwo, wusivakwehe mufwate uwupafu uwuvi.
\v 13 Musikhayitikhaji ifilungo ifya mavili geenyu, five fya kigahila uwunansi, leelo mufihumyaje kwa Nguluvi. Yiwonaji kiija muli vaanu vina vafyusiiwe, na kiyinjisiwa mu wuumi uwupya. Khanji fihumyaji kwa Nguluvi ifilungo fya mavili geenyu, five fisenga insengo isa wugolofu.
\v 14 Uwunansi wusikhavatemaji khanji, kwa kiiva lino musilongosewa nu wutawulilwa wa ndaji, leelo mulongosewa ni mota ya Nguluvi.
\s Kiiva vagolofu va shiyooli
\p
\v 15 Lino tijove shi? Wuli, tishile kigaha uwunansi kwa kiiva tisilongosewa nu wutawulilwa wa ndaji, kiiva tilongosewa ni mota ya Nguluvi? Ndaali, hata padoodo!
\v 16 Ino nda mukiyihumya kigaha uwunansi, musiive vavanda va wunansi,\f + \fr 6:16 \xt Yimba mu litaafili lya Yohana 8:34. \f* uwudugo waakwe, mfwa. Leelo nda mukiyihumya kimuyinatila uNguluvi, musiive vavanda va Nguluvi, na uwudugo waakwe mukhavasiwa kiiva vagolofu.
\v 17 Ulwamwandi omwe mukhandi vavanda va wunansi. Leelo nikimuhonjesa uNguluvi, kwa kiiva lino muyitiishe kwa numbula seenyu soona kiyinatila amamanyiso ga Kilisito gina mwaposheelaga.
\v 18 Nikimuhonjesa uNguluvi kwa kiiva avayawuliile kihuma mu wuvanda wa wunansi, baheene muve vavanda va kisenga injowo sa wugolofu.
\v 19 Nalogola noomwe kwa shihwano isho isha wuvanda, baheene mumanye shina nilogola. Palwamwandi, mukhandi mwihumya ifilungo fya mavili geenyu five fiigaha uwaafu, mukhandi vavanda va wunansi, na uwunansi weenyu wayonjelelaga mandu. Leelo lino, muveesaje mukiyihumya kwa Nguluvi kwa filungo fyona fya mavili geenyu, muve vavanda va kigaha injowo sa wugolofu, baheene muvalasiwe nu Nguluvi.
\v 20 Palwamwandi, pina mukhandi vavanda va wunansi, mukhandi mukwiliile kikhaana kigaha injowo sa wugolofu.
\p
\v 21 Leelo wuli, mwapataga lutono lushi kilingana ni njendo seenyu imbi, sina lino sikivagaha mwiwona insoni? Kusiina lutono loloona! Injowo iso sileeta imfwa.
\v 22 Lino, mupeliilwe uwuyeeshelo nu Nguluvi, musili vavanda khanji va wunansi. Khanji, avagahile kiiva vavanda vaakwe, na kilingana na ago mwapata ulutono. Ulutono ulo lulwene kivalasiwa na woope na kiposheela uwuumi wa shiluta.
\v 23 Umuunu yoyoona yuna muvanda wa wunansi, amahombo gaakwe mfwa. Leelo uNguluvi ikitupeela ulutono lwa wuumi wa shiluta kwa nsila ya Kilisito Yeesu, uMutwa weesu.
\c 7
\s Avahuvililaaji va Yeesu vasiitemwa ni ndaji sa Musa
\p
\v 1 Omwe vahuvililaaji vayangu, nilogola noomwe vaanu vina musimeenye indaji sa Musa. Mumeenye kiija, umuunu isakulwa kitemwa ni ndaji pala hela pina ashaanali muumi.
\v 2 Lino, lekha niganule imola iyi, ngaja shina yishwali indaji kwa vaanu vina vatoleene shina yiijova, umudala asiyiitikhwa kimulekha umugoosi waakwe pina muumi. Leelo umugoosi nda afwe, baheene umudala uyo iiva ayiyesheele, kiiva asiitemwa khanji ni ndaji ya vaanu vina vatoleene.
\v 3 Ndeeno, nda atoolwe nu mugoosi uyunji pina umugoosi waakwe ashaanali muumi, iiva mushemi. Leelo umugoosi waakwe nda afwe, indaji iyo yisikimusivila, akwiliile kitoolwa nu mugoosi uyunji, asiiva mushemi.
\p
\v 4 Vahuvililaaji vayangu, shilushwali shiisho ndeeno na kunyeenyu. Hata omwe musiipinywa khanji ni ndaji sa Musa, kwa kiiva mufwile lumo nu Kilisito pa musalaaba. Lino omwe muli vaanu vaakwe, yuna wáfyusiwaagwa kihuma mu mfwa, kiija uwiikhasi weesu wuve na makhomo amanofu kwa kiiva ya Nguluvi.
\v 5 Uluhaavi lula, pina tikhandi tiitemwa nu wiikhasi uwa wunansi, indaji sagahaga uwupafu weesu uwuvi wuve ni ngufu mandu. Tadobokha kigaha uwunansi luhaavi loona. Lulwene takhomaga amakhomo amavi gina gileeta imfwa.
\v 6 Tikhandi tipinyiilwe ni ndaji, leelo lino tifwile lumo nu Kilisito, ndeeno tipatile uwuyeeshelo kihuma mu ndaji. Lino tisikimusenjela uNguluvi kwa nsila ya paanyuma iya kiyinatila indaji sina sayandikhwagwa, leelo kwa nsila imya iya kilongosewa nu Numbula uMunofu.
\s Uwunansi wumanyikha kwa ndaji
\p
\v 7 Lino tijove shi? Tijove indaji, wunansi? Ndaali, hata padoodo! Leelo nda indaji saali sive sikusiina, ndi nisaamanya kiija uwunansi shiinu shishi. Nda yaali yive yikusiina indaji yina yiijova kiija, “Usikhadobokhaga ishiinu sha muyaago,”\f + \fr 7:7 \xt Yimba mu litaafili lya Kihuma 20:17; Luuju lwa Ndaji 5:21.\f* ndi nisaamanya kiija, kidobokha ishiinu sha muunu uyunji, wunansi.
\v 8 Leelo uwunansi walamusaaga uwupafu uwuvi, wuna wuli paayo paayo mukhati mu numbula yangu kwa nsila ya ndaji. Nda indaji iso saali sive sikusiina, uwunansi waali wiiva wungaya ngufu.
\v 9 Ulwamwandi nikhandi niikhala nisisimeenye indaji sa Nguluvi, leelo naganaga kisimanya indaji, uwunansi waava nu wutawulilwa,
\v 10 khanji, wanipinsisa imfwa. Naawona kiija, indaji iso sina sikhandi kwa kiiva ya kinipeela uwuumi, saniviikhaga kutali nu Nguluvi.
\v 11 Uwunansi wanijangaga kwa ndaji iyo, na kiniviikha kutali nu Nguluvi.
\v 12 Hata ndeeno yili bahawuvalafu kiija, indaji sihumile kwa Nguluvi yumwene. Khanji, iseene iso ndaji nofu na sa shiyooli.
\p
\v 13 Leelo nda ndeeno, shiiva shiinu shinofu shina shinipinsisiise imfwa? Ndaali, hata padoodo! Uwunansi wuweene wanipinsisaaga imfwa kwa nsila ya ndaji inofu, baheene yiwoneshe kiija wunansi. Kwa nsila ya ndaji, uwunansi wakuvilisiwaagwa kiija shiinu shivi.
\p
\v 14 Timeenye kiija indaji wásileetaga uNguluvi, leelo one niitemwa nu wupafu uwa muvili, lulwene kiija, one nigusiiwe nive muvanda wa wunansi.
\v 15 Injowo sina nisenga, shiyooli one nisikiyiwona. Nda nidoboshe kigaha gala gina nisakula, baheene nisiigaha. Leelo injowo sina nisidobokha, siseene niigaha.
\v 16 Leelo nda nimanye kiija lina niigaha livi, yiwonensa kiija, niyiitikha kiija indaji nofu.
\v 17 Apo niiva nisili yuune yuna niigaha uwunansi, leelo wiiva wunansi wula wuna wuli mukhati yangu.
\v 18 Nimeenye kiija mukhati yangu, uluganulo lwakwe mu wiikhasi wangu uwa wunansi, kusiina ishiinu shinofu shoshoona. Nisakula kisenga amanofu, leelo nigombola kigaha ndeeno.
\v 19 Lulwene kiija, nisiigaha amanofu gina nisakula kigaha, leelo niigaha gala amavi gina nisisakula nigagahe.
\v 20 Lino, nda niigaha gala gina nisisakula, lino giwonensa kiija nisili yuune yuna niigaha uwunansi, leelo wiiva wunansi wula wuna wuli mukhati yangu.
\p
\v 21 Lino naamanya ishiinu ishi, pina nisakula kigaha ishiinu ishinofu, nikwehwa kigaha ishiinu ishivi.
\v 22 Indaji sa Nguluvi nikisidobokha kwa numbula yangu yoona.
\v 23 Leelo naamanya kiija, ifilungo fya muvili gwangu fiimenwa ni ngufu sa wunansi wuna wumenana na mahiiva gangu. Wukinigaha nive muvanda wa wunansi, wuna wisenga insengo mu muvili gwangu.
\p
\v 24 Aka one! Yu naani umunya kinikulusa, kihuma mu wiikhasi uwa wunansi wuna wukinipinsisa imfwa?
\v 25 Nikimuhonjesa uNguluvi\f + \fr 7:25 \fq Nikimuhonjesa uNguluvi: \ft Mu mayandikhwa agamonga amakuulu yiyandiikhwe, \fqa Timuhonjese uNguluvi.\f* yuna ikinikulusa kihuma mu ngufu sa wunansi, kwa nsila ya Yeesu Kilisito, uMutwa weesu.
\p Ndeeno, one nisenjela indaji sa Nguluvi mu mahiiva gangu, leelo kwa kiiva ya wiikhasi wangu uwa wunansi, nisenga indaji sa wunansi.
\c 8
\s Kilongosewa nu Numbula uMunofu
\p
\v 1 Ndeeno lino, uNguluvi asikhavalafya avaanu vina avalungeenie nu Kilisito Yeesu.
\v 2 Kwa kilunganisiwa nu Kilisito Yeesu, ingufu sa Numbula uMunofu yuna itawula uwuumi wa shiluta, aniviishile niyiyesheele kihuma mu ngufu sa wunansi ni mfwa.
\v 3 Indaji sa Musa sikhandi singaya ngufu ya kituviikha tiyiyeeshele, kwa kiiva ya wuwoto wa mavili gasikhakwiliile kisiyinatila. Leelo, shina indaji sisikhakwiliile kigaha, uNguluvi wágahaga kwa kimufilikha uLusawo lwakwe yumwene, ayinse mu nyi ave muunu ngaja ose vanya wunansi, baheene ayihumye ave shadanda kwa kiiva ya wunansi weesu. Kwa kigaha ndeeno, uNguluvi wásimenaga ingufu sa wunansi mu wiikhasi weesu.
\v 4 UNguluvi wágahaga ago, kiija injowo soona isa shiyooli sina sisakulwa mu ndaji sikwisiwe wunofu mukhati yeesu. Ose tilongosewa nu Numbula uMunofu, tisiitemwa khanji nu wiikhasi wa wunansi.
\p
\v 5 Avaanu vina viitemwa nu wiikhasi wa wunansi, uluhala lwanave lwihiiva kigaha uwunansi. Leelo, vina vilongosewa nu Numbula uMunofu, uluhala lwanave lwihiiva kisenga insengo sina inojelwa uNumbula uMunofu.
\v 6 Avaanu vina uluhala lwanave lwitemwa nu wiikhasi wa wunansi, vikiyipinsisa imfwa. Leelo, avaanu vina vilongosewa nu Numbula uMunofu, viyanushila uwuumi wa shiluta nu wulindamafu.
\v 7 Avaanu vina uluhala lwanave lwitemwa nu wiikhasi wa wunansi, awo valugu va Nguluvi, vasiyiitikha kiyinatila indaji saakwe, khanji vasikwiliile kisiyinatila hata padoodo.
\v 8 Avaanu vina viitemwa nu wiikhasi wa wunansi, vasikwiliile kimushendeefya uNguluvi.
\p
\v 9 Leelo omwe lino, musiitemwa nu wiikhasi wa wunansi, leelo mwitemwa nu Numbula wa Nguluvi, kwa kiiva uyo iikhala mu numbula seenyu. Umuunu yoyoona yuna asiina uNumbula wa Kilisito,\f + \fr 8:9 \fq UNumbula wa Kilisito: \ft Kijova uNumbula wa Kilisito, kulingeene na kijova uNumbula wa Nguluvi awu uNumbula uMunofu awu uNumbula wa Yeesu.\f* asili mumanyisiwa shiyooli wa Yeesu Kilisito.
\v 10 Lino, uKilisito iikhala mu numbula seenyu. Apo, hata yive amavili geenyu giifwa kwa kiiva ya wunansi, uNumbula uMunofu ikivapeela uwuumi,\f + \fr 8:10 \fq UNumbula uMunofu ikivapeela uwuumi: \ft Uluganulo ulunji lukwiliile kiiva, \fqa Inumbula seenyu siiva nu wuumi.\f* kwa kiiva uNguluvi avavasiise omwe kiiva vagolofu pamwene.
\v 11 Khanji, uNumbula wa Nguluvi yuna iikhala mu numbula seenyu, yumwene uNumbula yuna wámufyusaaga uYeesu Kilisito kihuma kwa vina vafwile. Lino, kwa ngufu ya Numbula yuyula, uNguluvi asigafyuse hata amavili geenyu gina gasiifwe.
\p
\v 12 Lino, vahuvililaaji vayangu, ose yisisakulwa kitemwa nu wiikhasi wa wunansi.
\v 13 Nda mwikhala kwa kitemwa nu wiikhasi wa wunansi, mukhafwa. Leelo nda tileshe kigaha injowo isa wiikhasi wa wunansi kwa ngufu ya Numbula uMunofu, apo mwiva nu wuumi wa shiluta.
\p
\v 14 Woona vina vilongosewa nu Numbula wa Nguluvi, awo vaveene vaana va Nguluvi.
\v 15 UNguluvi asikhavapeelile omwe uNumbula uMunofu wa kivapinsisa muve khanji vavanda vina vitiila. Leelo wávapeelaga omwe uNumbula uMunofu, baheene muve vanaakwe. UNumbula uyo, yumwene ikitutanga tive tikimushemeela uNguluvi “Aba” uluganulo lwakwe, “Daada.”
\v 16 UNumbula uyo yumwene ikuviilisa mu numbula seesu kiija, ose tili vaana va Nguluvi.
\v 17 Lino, nda ose tili vaana va Nguluvi, tili vahaasi va Nguluvi, ose lumo nu Kilisito. Leelo lina lisakulwa kunyeesu, tihanje mu malava lumo nu Kilisito, baheene na yuuse titupikhwe lumo nawo.
\s UNguluvi akhavapeela uwutupikho avanaakwe
\p
\v 18 One niiwona amalava geesu ga luhaavi ulu, gasili shiinu kilingana nu wutupikho wuna uNguluvi akhatupeela uluhaavi luna luyinsa.
\v 19 Ifiwumbwa fyona fihepelesa kwa lihaahi mandu, uluhaavi luna uNguluvi akhavagubutulila avanaakwe.
\v 20 Ifiinu fyona fina fyawumbwagwa fiyijiilwe kiiva mwalu, yisili kiija ifyene fikhasakwile ndeeno, ndaali, leelo ngaja shina wádobokhaga uNguluvi yumwene. Hata ndeeno, fihepelesa kwa lihaahi
\v 21 kikulusiwa kihuma mu wuvanda, kiija fisikhabudwagwa, baheene fipeelwe uwuyeeshelo nu wutupikho, wuna uNguluvi akhavapeela avanaakwe.
\p
\v 22 Timeenye kiija mbakha kifikha lino, ifiwumbwa fyona filemala kwa wuvafi, ngaja wuvafi wa kisava umwana.
\v 23 Khanji, yisili kiija ifiwumbwa hela fina filemala, leelo hata ose vina tipeliilwe uNumbula uMunofu, kiija tijese uwunofu wuna tisipeelwe, hata ose tilemala mu numbula seesu. Tilemala, kwa kiiva tihepeleese mandu uluhaavi luna uNguluvi akhatukwisa kiiva vanaakwe. Apo baheene tikhakulusiwa na kihambusiwa amavili geesu gave mapya.
\v 24 Uluhuviililo ulo tinalo kihuma pala pina uNguluvi wátukulusaaga. Leelo nda tihuviilila ishiinu shina tikishaaga, shisiiva sha kihuviililwa khanji. Wuli, yu naani yuna ihuviilila kipeelwa ishiinu shina anasho?
\v 25 Leelo nda tihuviilila kipeelwa ishiinu shina tisikishaaga, baheene tihepelesa, tisiyoolopwa.
\p
\v 26 Lumo na ago, uNumbula uMunofu yumwene ikitutanga mu wuwoto weesu. Ose tili vawoto kiiva tisimeenye kifuunya shina yisakulwa kimufuunya uNguluvi, leelo uNumbula uMunofu yumwene yuna ikitufuunyila kwa Nguluvi kwa nkhoolo ya wuvafi wuna wusitaviililwa.
\v 27 UNguluvi yuna ameenye gina gali mu numbula sa vaanu, agameenye amahiiva ga Numbula waakwe uMunofu, kwa kiiva uNumbula uyo ikivafuunyila avahuvililaaji ngaja uNguluvi yumwene shina idobokha.
\p
\v 28 Timeenye kiija, uNguluvi iigaha injowo soona kileeta amanofu kwa vaanu vina vikimugana, vala vina avashemeelile kifwatana nu lugulumilo lwakwe.
\v 29 UNguluvi wávamanyaga avaanu vaakwe kihuma pina akhandi asinayiwumbe inyi. Awo vaveene wávabagulaga vave ngaja shina ashwali uLusawo lwakwe uYeesu Kilisito. Wágahaga ndeeno, baheene uLusawo uyo ave yumwene mukhome kwa vaana woona va Nguluvi.
\v 30 Lino, awo vina wávabagulaga, vaveene wávavasaaga kiiva vagolofu pamwene, khanji vaveene wávatahisaaga kivapeela uwutupikho.
\s Kusiina ishiinu isha kitubaagula nu lugano lwa Nguluvi
\p
\v 31 Lino, tijove shishi ulwa njowo iso? Nda uNguluvi ali lubali lwesu, yu naani yuna akwiliile kitumena?
\v 32 UNguluvi asikhamusungupiile uLusawo lwakwe yumwene, leelo wámuhumyaga afwe kwa kiiva yeesu woona. Lino, nda wámuhumyaga uLusawo lwakwe kwa kiiva yeesu, shiyooli akhatusungupila mandu kishilila kunyaakwe.
\v 33 Shiyooli kusiina umuunu yuna akwiliile kidaayi kiija, avabaagule va Nguluvi vahigwe, kwa kiiva uNguluvi yumwene yuna ikivavasa kiiva vagolofu.
\v 34 Khanji, kusiina umuunu yuna akwiliile kituhiga, kwa kiiva hata uKilisito Yeesu, yuna wáfwisaga na kifyukha, yuna akheele ku liwokho ilya kundiilo ilya Nguluvi, mu luvala ulwa lishima likhome mandu, uyo yumwene yuna ikitufuunyila.
\p
\v 35 Kusiina ishiinu shoshoona shina shikwiliile kitubagulania nu lugano lwa Kilisito! UKilisito akhayitenekha kitugana hata tive tilafisiwa mandu na kiiva mu malava, tili mu malemaso, tili mu njala, tishepushiilwe amenda, tili nkholeela kiifwa, awu kibudwa.
\v 36 Ngaja shina yiyandiikhwe mu Mayandikhwa aManofu kiija,
\q “Nsiku soona tifwimwa, kwa kiiva tikikusenjela owe.
\q Ose tigahilwa fivi na vaanu, ngaja nkholo sina sitwalwa kishinjwa.”\f + \fr 8:36 \xt Yimba mu litaafili lya Sabuli 44:22.\f*
\m
\v 37 Leelo hata nda aga goona gasituyinsile, ose tisiyiteneshe kimena, kwa kiiva uKilisito yuna atuganile, ikitutanga.
\v 38-39 Nimeenye kwa shiyooli kiija, kusiina ishiinu shina shikwiliile kitubagulania nu lugano lwa Nguluvi. UNguluvi akhayitenekha kitugana hata yive tili wuumi awu tifwile. Khanji kusiina umalayikha, awu avanya wutawulilwa, awu ifiwumbwa fyofyona ifinya ngufu, awu ifiinu fina fikwali lino ndeeni awu fina fikhayinsa, awu ifiinu fya kushaanya, awu ifiinu fya ku wusimu, awu ifiwumbwa ifinji fyofyona fina fikwiliile kitubagulania nu lugano lwa Nguluvi. Ulugano ulo alugubutwile kunyeesu kwa nsila ya Kilisito Yeesu, uMutwa weesu.
\c 9
\s UPawulo ana wuvafi kwa kiiva ya Vaisilaheli
\p
\v 1 UKilisito ameenye kiija, gina nilogola lino ga shiyooli hela. Hata inumbula yangu yina yilongosewa nu Numbula uMunofu, yoope yikinibedela kiija, nisilogola wudehi.
\v 2 Shiyooli, one nisugumiilwe mandu na kiiva nu wuvafi wuna wusiisila mu numbula,
\v 3 kwa kiiva ya vaanu va nyi yangu. Yaali yive lugano lwangu, naava niyiitikha kiyiijilwa yuune na kiiva kutali nu Kilisito, nda kigaha ndeeno kwali kuve kukivatanga avalukholo lwangu awo, vamuhuviilile uKilisito.
\v 4 Awo vaveene Vaisilaheli, avaanu vina uNguluvi wávabagulaga vave vanaakwe, wávawonensaaga uwutupikho waakwe na wáfingaga nawo.\f + \fr 9:4 \fq Wáfingaga nawo: \ft Yimba iliswi \fqa Lufingo\fqa* mu Maswi aMahensa.\f* Khanji wávapeelaga indaji saakwe, lumo ni naahiso saakwe, wávawulanisaaga shina yisakulwa vamufuunyaje.
\v 5 AVaisilaheli awo vaveene shisafi sha vambuya ava Abulahamu, uIsaaka nu Yaakobo.\f + \fr 9:5 \ft UAbulahamu akhandi daada wa Isaaka, woope uIsaaka akhandi daada wa Yaakobo. UYaakobo uyu, yumwene itambulwa Isilaheli.\f* Shimuvili, hata uKilisito woope Muisilaheli. UKilisito yumwene Nguluvi, Mukhome wa fyona, asufisiwaajwe shiluta! Amina.
\p
\v 6 Hata ndeeno, nisiijova kiija uNguluvi wápotwagwa kikwisa ulutaahiso lwakwe kwa Vaisilaheli. Ndaali! Nilogola ndeeni kwa kiiva vasili vaanu woona ava mu nyi ya Isilaheli, Vaisilaheli va shiyooli,
\v 7 wala yisili kiija ishisafi shoona sha Abulahamu vaveene vaana va shiyooli va Abulahamu. Ndaali! Ila, uNguluvi wámutahisaaga uAbulahamu wáaja, “Ishikholo shaakho shikhahuma kwa Isaaka.”\f + \fr 9:7 \xt Yimba mu litaafili lya Shiyanso 21:12.\f*
\v 8 Lulwene kiija, avaana va Nguluvi vasili vaana woona va Abulahamu vina vasawaagwa shimuvili, leelo vanaakwe vina vasawaagwa kilingana nu lutaahiso lwa Nguluvi.
\v 9 Ulutaahiso lulwene lwijova ndeeni, “Nikhayinsa umwakha guna gwiyinsa uluhaavi ngaja ulu, uSaala akhava ana mwana umudiimi.”\f + \fr 9:9 \xt Yimba mu litaafili lya Shiyanso 18:10, 14.\f*
\p
\v 10 Khanji lisili liilyo hela, leelo woope uLebeka wásavaga nu mbuyeesu uIsaaka, amapasa ga vaana vavili.
\v 11-12 Hata ndeeno, pina asinaasave amapasa ago, khanji pina vasinaagahe shoshoona, shive shinofu awu shivi, uNguluvi wámujovelaga uLebeka wáaja, “Umukhome asiive ikimusenjela umunangʼana.”\f + \fr 9:11-12 \xt Yimba mu litaafili lya Shiyanso 25:23.\f* Ndeeno yiwonensa kiija, uNguluvi ikimubaagula umuunu kilingana nu lugulumilo lwakwe, yisili kilingana ni njendo sa muunu yula.
\v 13 Ngaja shina yiyandiikhwe mu Mayandikhwa aManofu kiija, “UYaakobo namuganaga, leelo uEsawu namukhaanaga.”\f + \fr 9:13 \xt Yimba mu litaafili lya Malaaki 1:2-3.\f*
\s UNguluvi iigaha ngaja shina ageene
\p
\v 14 Lino tijove shi? Tijove uNguluvi asili wa shiyooli? Ndaali, hata padoodo!
\v 15 UNguluvi wámujovelaga uMusa wáaja, “One nikimusungupila umuunu yuna nigeene kimusungupila, khanji nikimutanga umuunu yuna nigeene kimutanga.”\f + \fr 9:15 \xt Yimba mu litaafili lya Kihuma 33:19.\f*
\v 16 Ndeeno, uNguluvi yumwene ilamula kimusungupila umuunu, yisili kwa ludali awu kwa kigana kwa muunu yumwene.
\v 17 Khanji, mu Mayandikhwa aManofu uNguluvi wámujovaga uFalawo, umutwa wa Misili, wáaja, “Nakuviikhaga uve mutwa, kiija nivawonense avaanu ingufu yangu kishilila kunyaakho, baheene ilitaawa lyangu live liyalalisiwa mu nyi soona.”\f + \fr 9:17 \xt Yimba mu litaafili lya Kihuma 9:16.\f*
\v 18 Ndeeno, uNguluvi ikimusungupila umuunu yoyoona yuna idobokha kimusungupila, na idobokha kimugaha umuunu ave ana numbula nyuumu, ikimugaha ave ndeeno.
\p
\v 19 Lino, umuunu yumonga anganiposa kiija, “Nda yive ndeeno, kwashi uNguluvi ikitupiikha? Yu naani yuna akwiliile kisivila shina isakula uNguluvi?”
\v 20 Owe yuuwe naani, uve wa kimenana nu Nguluvi? Wuli, ishiinu shina shiwumbiilwe shikwiliile kimenana na yuna ashiwumbile na kiposa kiija, “Kwashi waniwumbaga ndeeni?”\f + \fr 9:20 \xt Yimba mu litaafili lya Isaaya 29:16; 45:9.\f*
\v 21 Yisili kiija umuwumba figaana ana wutawulilwa uwa kisenjela ililongo shina ageene? Akwiliile kiwumba ifigaana fivili kihuma mu lilongo liilyo, ishigaana shimo shive sha nsengo imbaagule, ishinji shive sha nsengo sa shila lisiku.
\p
\v 22 Shilushwali kwa Nguluvi. Wásakulaga kivawonensa avaanu inkhalasi yaakwe na kivawonensa ingufu saakwe, leelo wávagugumilaga mandu avaanu vina visakulwa kibudwa.
\v 23 Wágahaga ndeeno, kiija avawonense uwutupikho waakwe uwukhome kwa kiiva ya vaanu vina wávayandaalaga kiyanushila ulusungu lwakwe. Wágulumilaga kihuma pawukuulu kiija tipate uwutupikho lumo na woope.
\v 24 Ose vaveene vina uNguluvi wávashemeelaga, yisili kihuma mu Vayahuudi hela, leelo na kihuma kwa vaanu vina vasili Vayahuudi.
\v 25 Ishi shisheene shiinu shina uNguluvi ilogola mu litaafili lya mukuwamalago uHoseya kiija,
\q “Aveene vina vasili vaanu vangu,
\q nikhavashemeela ‘vaanu vangu.’
\q Avaanu vina nisivageene,
\q nikhavashemeela ‘vagani vangu.’”\f + \fr 9:25 \xt Yimba mu litaafili lya Hoseya 2:23.\f*
\m
\v 26 Khanji yijovile kiija,
\q “Pala pina vajowaagwa kiija, ‘Omwe musili vaanu vangu,’
\q apo baheene vakhava vishemeelwa ‘vaana va Nguluvi yuna muumi.’”\f + \fr 9:26 \xt Yimba mu litaafili lya Hoseya 1:10.\f*
\m
\v 27 Khanji umukuwamalago uIsaaya alogwele ulwa Vaisilaheli kiija,
\q “Hata nda aVaisilaheli vinshi ngaja luhankha lwa mu bahali,
\q hata ndeeno vina vakhakulusiwa, vasheefu.
\q
\v 28 UMutwa uNguluvi akhavapeela ululawo khamili avaanu va nyi soona bila kidiila
\q ngaja shina wájovaga.”\f + \fr 9:27-28 \xt Yimba mu litaafili lya Isaaya 10:22-23.\f*
\m
\v 29 Yili ngaja shina wájovaga umukuwamalago uIsaaya ulwamwandi kiija,
\q “Nda asikhandi uMutwa uMunya Ngufu Soona ashisigeese ishisafi sha Vaisilaheli,
\q ndi taava tisilile ngaja avaanu va ku Sodoma na ku Gomola.”\f + \fr 9:29 \xt Yimba mu litaafili lya Isaaya 1:9; Shiyanso 19:24-25.\f*
\s Ishiinu shina shavapinsaaga aVaisilaheli kiiva vagolofu pa Nguluvi
\p
\v 30 Lino, tijove shishi ulwa njowo iso? Avaanu vina vasili Vayahuudi vasikhasakwile kivasiwa kiiva vagolofu pa Nguluvi, leelo uNguluvi wávavasaaga avaanu kiiva vagolofu kwa kimuhuviilila uKilisito.
\v 31 Leelo aVayahuudi vina vakhandi vijimba kisiyinatila indaji sa Musa, kiija vavasiwe kiiva vagolofu, vasikhavasiiwe kiiva vagolofu.
\v 32 Kwashi vasikhavasiiwe kiiva vagolofu? Vasikhavasiiwe kwa kiiva vayihuvililaga injendo saanave, vasikhamuhuviliile uKilisito. Apo vakuvala pa lingʼanga lila ilikhome yuna yu Kilisito, vaagwa.
\v 33 Ngaja shina yiyandiikhwe mu Mayandikhwa aManofu kiija,
\q “Puliisi, niviishile ilingʼanga ilikhome lya luutu ku lijumbi lya Sayuni.
\q Ilingʼanga ili lilyene lina avaanu vakhakuvala,
\q ilingʼanga lina likhavapinsa avaanu vave viigwa.
\q Leelo shila muunu yuna ikimuhuviilila uKilisito yuna ali lingʼanga ilyo,
\q asikhayegukha kaa!”\f + \fr 9:33 \xt Yimba mu litaafili lya Isaaya 8:14; 28:16.\f*
\c 10
\nb
\v 1 Vahuvililaaji vayangu, nidobokha mandu mu numbula yangu kiija, aVaisilaheli vakulusiwe. Ilyo lilyene lina nikivafuunyila mandu kwa Nguluvi.
\v 2 Nikivajovela omwe kiija, avaanu awo vana ludali mandu kimusakula uNguluvi, hata ndeeno vasinaamanye shina uNguluvi idobokha vamusakule.
\v 3 Aveene vasikiyiyinatila insila yina uNguluvi ikivavasa avaanu kiiva vagolofu, kwa kiiva vasiyimeenye, khanji vifwata insila yaanave iya kivasiwa uwugolofu, kwa kisiyinatila indaji sa Musa.
\v 4 UKilisito wákwisaaga indaji soona sa Musa, baheene avaanu woona vina vikimuhuviilila, vavasiwe kiiva vagolofu pa Nguluvi.
\s Avaanu woona vakwiliile kikulusiwa
\p
\v 5 UMusa wáyandikhaga ulwa kiiva mugolofu pa Nguluvi kwa kisiyinatila indaji kiija, “Umuunu yuna iyinatila goona gina galajisiiwe mu ndaji, akhava muumi.”\f + \fr 10:5 \xt Yimba mu litaafili lya Njowo sa Valaawi 18:5.\f*
\v 6 Leelo, ulwa kivasiwa kiiva mugolofu pa Nguluvi kwa kimuhuviilila, uMusa wájovile kiija, “Musikhayiposaaji mu numbula seenyu kiija, ‘Yu naani yuna akwiliile kitaana mbakha kifikha kushaanya kwa Nguluvi?’” Kijova ndeeno kuli ngaja kimulomba uKilisito ayiishe pansi apa pa nyi.
\v 7 “Wala kiyiposa kiija, ‘Yu naani yuna akwiliile kiyiikha mbakha kwa vina vafwile?’” Kijova ndeeno kuli ngaja kisakula kimufyusa uKilisito.
\v 8 Leelo, aMayandikhwa aManofu giijova, “Iliswi lya Nguluvi lili nkholeela baaho noowe, lili mu mulomo gwakho na mu numbula yaakho.”\f + \fr 10:6-8 \xt Yimba mu litaafili lya Luuju lwa Ndaji 9:4; 30:12-14.\f* Lulwene kiija, iMola iya kimuhuviilila uKilisito, yina tikiyikhoma.
\v 9 Imola iyo kiija, nda ulogole kwa mulomo gwakho kiija, “UYeesu yumwene Mutwa,” na kihuviilila mu numbula yaakho kiija, uNguluvi wámufyusaaga kihuma kwa vina vafwile, ukhakulusiwa.
\v 10 Ndeeno, umuunu nda ahuviilile kwa numbula yaakwe, baheene ivasiwa kiiva mugolofu pa Nguluvi, nda alogole kwa mulomo gwakwe yumwene, baheene ikulusiwa.
\p
\v 11 AMayandikhwa aManofu giijova, “Shila muunu yuna ikimuhuviilila, asikhayegukha kaa.”\f + \fr 10:11 \xt Yimba mu litaafili lya Isaaya 28:16.\f*
\v 12 Amaswi ago giwonensa kiija, uMutwa asibaniilila aVayahuudi awu vina vasili Vayahuudi. Kuna Mutwa yumo hela kwa vaanu woona. Umwene munofu mandu kwa vaanu woona vina vikimulomba.
\v 13 Ngaja shina yiyandiikhwe mu Mayandikhwa aManofu kiija, “Shila muunu yuna ikilishemeela ilitaawa lya Mutwa kiija akulusiwe kihuma mu wunansi, akhakulusiwa.”\f + \fr 10:13 \xt Yimba mu litaafili lya Yoheli 2:32.\f*
\p
\v 14 Lino avaanu vakwiliile wuli kimufuunya, nda vasikimuhuviilila? Khanji vakwiliile wuli kimuhuviilila, nda vasipulikha imola yaakwe? Khanji vakwiliile wuli kipulikha imola yaakwe, nda vasiikhomwa?
\v 15 Khanji, avaanu vakwiliile wuli kiluta kikhoma imola iso, nda vasifiliikhwe? Ngaja shina yiyandiikhwe mu Mayandikhwa aManofu kiija, “Kiyinsa kwa muunu yuna ileeta iMola iNofu, kushendeefya mandu avaanu!”\f + \fr 10:15 \xt Yimba mu litaafili lya Isaaya 52:7.\f*
\v 16 Hata ndeeno, lusili kiija aVaisilaheli woona vayitikhaga iMola iNofu iyo iya Yeesu. Umukuwamalago uIsaaya wájovile kiija, “Wee Mutwa, yu naani yuna ahuviliile imola seesu?”\f + \fr 10:16 \xt Yimba mu litaafili lya Isaaya 53:1.\f*
\v 17 Ndeeno, avaanu vakwiliile kimuhuviilila uKilisito, nda vapulishe imola sa Kilisito. Leelo vakwiliile kipulikha hela, nda imola iyo yikhomwe.
\p
\v 18 Ino, nda shilushwali ndeeno, niiposa ndeeni, wuli, aVaisilaheli vasinawaahaje kipulikha imola iyo? Shiyooli vakhapuliishe, kwa kiiva aMayandikhwa aManofu giijova,
\q “Imola saanave sapulisikhaga mu nyi soona,
\q na maswi gaanave gafikhaga mbakha kuwudugo wa nyi soona.”\f + \fr 10:18 \xt Yimba mu litaafili lya Sabuli 19:4.\f*
\p
\v 19 Nipose iliposo ilinji khanji. Wuli, aVaisilaheli vaganaga kipulikha imola iyo, vasikhayimeenye? Shiyooli kiija vamanyaga, kwa kiiva uluhaavi lwa Musa, uNguluvi wávajovelaga aVaisilaheli kiija,
\q “Nikhavagaha omwe muve nu wiifu
\q kwa vaanu vina vasili vaanu vangu.
\q Avaanu vina vasimeenye shoshoona,
\q nikhavagaha omwe, muve mukivakhalalila mandu.”\f + \fr 10:19 \xt Yimba mu litaafili lya Luuju lwa Ndaji 32:21.\f*
\m
\v 20 Khanji, umukuwamalago uIsaaya ilogola kwa wukhangafu amaswi ga Nguluvi kiija,
\q “Avaanu vina vasikinisakula,
\q vaveene vanyaaga.
\q Na avaanu vina vasiiposa imola sangu,
\q nikiyiwonensa kuveene.”\f + \fr 10:20 \xt Yimba mu litaafili lya Isaaya 65:1.\f*
\m
\v 21 Leelo ulwa Vaisilaheli, uNguluvi wájovaga kiija,
\q “Wiila, nikhandi nisakula kivatinia kunyangu
\q avaanu vina vasikinitiila,
\q khanji, vanya lukhaania.”\f + \fr 10:21 \xt Yimba mu litaafili lya Isaaya 65:2.\f*
\c 11
\s UNguluvi asivakhaanile avaanu vaakwe aVaisilaheli
\p
\v 1 Lino niiposa, wuli, uNguluvi avakhaanile avaanu vaakwe? Ndaali, hata padoodo! Yuune one, nili Muisilaheli wa shisafi sha Abulahamu, uwa shikholo sha Benyamini.
\v 2 UNguluvi asivakhaanile avaanu vaakwe vina wávabagulaga kihuma inyi pina asinayiwumbe. Aasi, musimeenye aMayandikhwa aManofu shina giijova ulwa mukuwamalago uEliya, shina wámungʼulilaga uNguluvi ulwa mola iya Vaisilaheli?
\v 3 Wáajova, “Mutwa, avaanu ava vavabuda avakuwamalago vaakho, na kibomola uluvala ulwa kihumisa ishadanda kunyaakho. Lino ndeeni, nisigeele yuune duguli, na yuune visakula kinibuda!”\f + \fr 11:3 \xt Yimba mu litaafili lya 1 Vatwa 19:10, 14.\f*
\v 4 Leelo uNguluvi wámugomosesaaga wáajova shishi? Wájovaga kiija, “Niyisigasiise avagoosi magana mashumi fungati (7,000), vina vasikimufuunya uBaali.”\f + \fr 11:4 \xt Yimba mu litaafili lya 1 Vatwa 19:18.\f*
\p
\v 5 Hata lino ndeeni shilushwali, vasigeele vaanu vasheefu hela vina uNguluvi wávabagulaga kwa lusungu lwakwe.
\v 6 Vabagulwagwa kwa lusungu lwa Nguluvi, ndeeno vasikulusiwa kwa kiiva ya njendo saanave. Nda yaali yive vikulusiwa kwa kiiva ya njendo saanave, apo ulusungu nda lusaava lusungu khanji.
\v 7 Ndeeno yili ndeeni, aVaisilaheli visakulaga kivasiwa uwugolofu pa Nguluvi, leelo vasikhavasiiwe. Ila vavala hela vina vabagulwagwa nu Nguluvi, vaveene vavasiwaagwa. Avanji woona vina vasigalaga, uNguluvi wávagahaga vave vasiyinatila.
\v 8 Ngaja shina yiyandiikhwe mu Mayandikhwa aManofu kiija,
\q “UNguluvi wávagahaga vave ni numbula inyuumu,
\q wávadindaga ameeho kiija vasikhaloleelaga,
\q khanji wávadindaga amakutu kiija vasikhapulikhaga.
\q Shivashwali mbakha iminsiyaano.”\f + \fr 11:8 \xt Yimba mu litaafili lya Luuju lwa Ndaji 29:4; Isaaya 29:10.\f*
\m
\v 9 Woope umutwa uDawudi wájovile kiija,
\q “Pina vali mu shiwungo shaanave,
\q uNguluvi ashiseetule shive
\q mutego gwa kivapiita na kivalafya.
\q
\v 10 Ameeho gaanave, gave mu nshiisi,
\q kiija vagombole kiloleela shoshoona khanji,
\q na magongo gayiteneshe kiidova
\q kiiva ya malava gaanave.”\f + \fr 11:9-10 \ft Mu maswi aga Sabuli, uDawudi ilogola ulwa mola isa valugu vaakwe. Lino uPawulo atoolile amaswi ago, ilogolela imola sa Vaisilaheli vina vikhaana kihuviilila iMola iNofu, ulwa Mutwa uYeesu. \xt Yimba mu litaafili lya Sabuli 69:22-23.\f*
\s Kikhaana kwa Vaisilaheli kuveele mota //kwa vina vasili Vaisilaheli
\p
\v 11 Lino niiposa khanji, wuli, aVaisilaheli vakuvalaga, vaagwa na kilalila khabisa? Ndaali, hata padoodo! Leelo, kwa kiiva ya kikhaana kwanave, uwukulukho wavayinsila hata avaanu vina vasili Vaisilaheli. Kwa nsila iyo, uNguluvi wágahaga ndeeno kiija aVaisilaheli vave ni lihaahi ilya kipata uwukulukho, ngaja shina vapataga vina vasili Vaisilaheli.
\v 12 Lino nda avaanu vina vasili Vaisilaheli vasungupilwagwa, kwa kiiva aVaisilaheli vamukhaanaga uMukulusaaji, lino aVaisilaheli vakhasungupilwa mandu, pina vakhava vaatina na kimuhuviilila uMukulusaaji.
\p
\v 13 Lino, nilogola noomwe vaanu vina musili Vaisilaheli. UNguluvi wánifilikhaga nive mwanandeje weenyu, one nikiyitupikha insengo iyo yina uNguluvi ikivasenjela omwe kishilila kunyangu.
\v 14 Nina luhuviililo ulwa kiija, pamonga aVaisilaheli vayangu, vasiive ni lihaahi ilya kipata uwukulukho ngaja omwe shina mwapataga, kiija vamonga mu veene, vakulusiwe.
\v 15 AVaisilaheli pina vamukhaanaga uMukulusaaji, uNguluvi woope wávakhaana aveene, wápulinkhana na vaanu vina vasili Vaisilaheli. Ndeeno, uluhaavi pina uNguluvi akhavayiitikha aVaisilaheli khanji, yikhava ngaja avaanu vina vafwile, vafyukha!
\v 16 Umuunu nda ahumye kwa Nguluvi uwutine wa ngano uwa wutasi mu shijelo ishinofu, apo baheene uwutine woona wusiive wavalasiwa. Khanji, nda indela sa miseyituni sive nofu, hata na mansamba gaakwe goope, gasiive gavalasiwa.\f + \fr 11:16 \ft Vina vayimbiile vinshi viijova, \fq uwutine wa ngano uwa wutasi \ft na \fq indela sa miseyituni \ft vaveene avambuyaanave va Vaisilaheli yaani uAbulahamu, uIsaaka nu Yaakobo.\f*
\p
\v 17 Lino, amansamba aganji gadumulwagwa na mansamba aganji ga museyituni ugwa mu lihakha, gavyalwagwa paakhati naakhati ya mansamba ga wutasi. Amansamba goona giipata ishakiilya kihuma mu ndela sisila, isa museyituni.
\v 18 Ndeeno, omwe musikhasalaji amansamba gina gavyaliilwe. Musikhayitumfyaji, leelo manyaji kiija indela sisikivahuviilila omwe, leelo omwe mukisihuviilila indela.
\v 19 Pamonga mukwiliile kijova kiija, “Amansamba ago gadumulwagwa, baheene one nilunganisiwe apo pina gadumulwagwa.”
\v 20 Ilyo lya shiyooli. Amansamba ago gadumulwagwa kwa kiiva gasihuviilila, na yuumwe muli ngaja shina mushwali, kwa kiiva mwihuviilila. Ndeeno, musikhayitumfyaji, leelo mumutiilaje uNguluvi.
\v 21 UNguluvi nda asikhavasungupiile aVaisilaheli vina vali ngaja amansamba aga wutasi aga museyituni, wuli, mwihiiva kiija angavasungupila omwe?
\p
\v 22 Loleeli shina uNguluvi ikivagahila amanofu avaanu avanji, na shina ikivalafya mandu avaanu avanji kwa malava makhome. Ikivalafya vina vakhaanaga kimuhuviilila, na ikikugahila amanofu owe, nda usiyiteneshe kimuhuviilila. Leelo nda uleshe kimuhuviilila, na yuuwe ukhadumulwa.
\v 23 Woope aVaisilaheli awo, nda vatine na kimuhuviilila uNguluvi, vakhalungwa khanji mu mansamba, kwa kiiva uNguluvi akwiliile kivalunganisa khanji.
\v 24 Omwe vina musili Vaisilaheli, muli ngaja mansamba ga museyituni gwa mu lihakha. Mwadumulwagwa na kilunganisiwa ku museyituni guna guvyaliilwe, isho shiinu shihensa kisenjekha. Mumanyaje kiija, yisili nsengo nkhamu kwa Nguluvi kiwuyiila kivalunganisa aVaisilaheli, vina vali ngaja mansamba ga museyituni guna gusakulwa, ku mupishi gwakwe!
\s UNguluvi isungupila avaanu woona
\p
\v 25 Vahuvililaaji vayangu, nisakula mumanye wunofu imola sa Nguluvi sina sikhandi sifihiilwe, kiija musilaave muyihuviilile uluhala lwenyu hela. AVaisilaheli vamonga vakhandi ni numbula nyuumu, mbakha lwakwilana uluvaso lwa vaanu luna uNguluvi wáluviikhaga kwa vina vasili Vaisilaheli, luyanushila uwukulukho.
\v 26 Kwa nsila iyo, aVaisilaheli woona vakhakulusiwa. Ngaja shina yiyandiikhwe mu Mayandikhwa aManofu kiija,
\q “UMukulusaaji akhayinsa kihuma ku Sayuni,
\q akhashigaha ishisafi sha Yaakobo shileshe kimukhaana uNguluvi.
\q
\v 27 Apo baheene ulufingo lwangu kuveene lukhakwilana,
\q pina nikhavasaajila uwunansi waanave.”\f + \fr 11:26-27 \xt Yimba mu litaafili lya Isaaya 27:9; 59:20-21; Yelemiya 31:33-34.\f*
\p
\v 28 AVaisilaheli pina vakhandi vikhaana khaana iMola iNofu ulwa Yeesu Kilisito, vayiviikhaga kiiva valugu va Nguluvi. Leelo iliswi ilyo, lyava lutono kwa kiiva yeenyu, omwe vaanu muna musili Vaisilaheli. Hata ndeeno, uNguluvi apishaanali avageene awo, kwa kiiva akhandi avabagwile avambuyaanave na kifinga nawo.
\v 29 UNguluvi nda avabaagule avaanu vaakwe na kivayimiilila, asikwiliile kiseetukha.
\v 30 Ulwamwandi omwe musikhandi mukimutiila uNguluvi, leelo lino musungupiilwe nu Nguluvi, kwa kiiva aVaisilaheli vasikhamutiilile.
\v 31 Shiisho ndeeno, kisaajilwa kwenyu omwe, kukhavagaha kisaajilwa aveene, hata nda vasikimutiila uNguluvi uluhaavi ulu.
\v 32 Avaanu woona vakhaanaga kimuhuviilila uNguluvi, woope wávadindilaga mu wunansi waanave, baheene avasungupile avaanu awo woona.
\s UNguluvi atunwajwe
\p
\v 33 Haa! Yu naani yuna akwiliile kimanya shina wushwali uwusi wuna wungaya shijelo, uluhala nu wumanyi wa Nguluvi! Khanji, yu naani yuna akwiliile kimanya uwulamulaaji waakwe awu kitaviilila insila saakwe!
\q
\v 34 “Kusiina umuunu yuna agameenye amahiiva ga Mutwa uNguluvi,
\q khanji kusiina umuunu wa kimutanga amahiiva.”\f + \fr 11:34 \xt Yimba mu litaafili lya Isaaya 40:13.\f*
\q
\v 35 “Yu naani umuunu yuna wámukhopelaga uNguluvi ishiinu,
\q shina umwene uNguluvi isakulwa kihomba?”\f + \fr 11:35 \xt Yimba mu litaafili lya Ayubu 41:11.\f*
\q
\v 36 UNguluvi yumwene yuna wáwumbaga ifiinu fyona.
\q Na kishilila umwene, ifiinu fyona fiyiteneeshe kiiva fikwali,
\q khanji ifiinu fyona fikwali kwa kiiva ya wutupikho waakwe.
\q UNguluvi atupikhwe shiluta! Amina.
\c 12
\s Uwiikhasi weenyu wuve shadanda kwa Nguluvi
\p
\v 1 Lino vahuvililaaji vayangu, kwa kiiva uNguluvi ikitusungupila, ndeeno nikivalomba mandu kwa numbula yangu yoona kiija, muyihumye muve ngaja shadanda isha nkhanu inyuumi,\f + \fr 12:1 \fq Shadanda isha nkhanu inyuumi: \ft AVayahuudi vakhandi viihumya ishadanda sha nkhanu pa luvala ulwa kihumisa ishadanda. Inkhanu iso sikhandi sishinjwa, idanda yikhandi yikunulwa pansi pa luvala ulwa kihumisa ishadanda, inyama yikhandi yiviikhwa pashaanya pa luvala ulo na kinyaanywa.\f* shina shivalasiiwe, shina shikimushendeefya uNguluvi. Kigaha ndeeno kukwene nsila ya shiyooli iya kimufuunya uNguluvi.
\v 2 Musikhahwananisaaji ingʼoma sa vaanu va mu nyi iyi, leelo mulekhaji uNguluvi aseetule inumbula seenyu, kiija muve na mahiiva amapya. Apo baheene musigamanye gina agageene uNguluvi. Uluganulo lwakwe, musigamanye amaswi amanofu gina gakhamiliishe, khanji gina gikimushendeefya.
\p
\v 3 Lino, uKilisito anipeelile imota nive mwanandeje waakwe. Ndeeno, nikivajovela omwe woona kiija, shila muunu asikhayiwonaga kiija, ifwaya kishila shina ashwali, leelo aveesaje nu wumanyi. Muve muhiiva kiija, shila muunu apeliilwe ilihuuvi lilila nu Nguluvi.\f + \fr 12:3 \fq Shila muunu apeliilwe ilihuuvi lilila nu Nguluvi: \ft Uluganulo ulunji lukwiliile kiiva, \fqa Shila muunu apeliilwe nu Nguluvi ishijelo shaakwe isha lihuuvi.\f*
\v 4 Ngaja shina mumeenye kiija, umuvili guli gumo, leelo guna filungo finshi, shila shilungo shina nsengo yaakwe.
\v 5 Shiisho ndeeno na yuuse. Ose tili vinshi, leelo tili muvili gumo kwa kilungana kwesu nu Kilisito. Mu muvili gwakwe, shila muunu ali shilungo kwa muyine, na ana nsengo yaakwe.
\p
\v 6 Ndeeno, tina fipeelwa fina fili paayo paayo, ngaja shina uNguluvi wátupeelaga kwa lusungu lwakwe. Umuunu yuna apeliilwe ishipeelwa sha wukuwamalago, ashisenjele ishipeelwa isho kilingana ni lihuuvi lyakwe.
\v 7 Umuunu yuna apeliilwe ishipeelwa sha kivasenjela insengo avayine, avasenjelaje wunofu. Woope yuna apeliilwe ishipeelwa sha kimanyisa, amanyisaaje wunofu.
\v 8 Umuunu yuna apeliilwe ishipeelwa sha kivakhangasa avayine, avakhangasaaje. Umuunu yuna apeliilwe ishipeelwa isha kivapeela avaanu ifiinu, avapeelaje kwa numbula yoona. Umuunu yuna apeliilwe ishipeelwa sha wulongosaaji, alongosaaje kwa wujimfu mandu. Woope umuunu yuna apeliilwe ishipeelwa sha kivasungupila avayine, avasungupilaje kwa wushendeefu.
\s Mugananaje
\p
\v 9 Vaganaji avayeenyu kwa numbula mbalafu. Muleshe khabisa kigaha uwunansi, leelo muveesaje mwigaha amanofu uluhaavi loona.
\v 10 Mugananaje yuumwe kwa yuumwe, ngaja vanyalukholo. Shila muunu ajimbaje kimutiila umuyine.
\v 11 Musikhaveesaji woolo kisenga insengo ya Nguluvi, leelo uNumbula uMunofu avatanje kiyitenekha kisenga insengo iyo kwa numbula yoona. Musenjelaji uMutwa uYeesu.
\v 12 Shendeevaji kwa kiiva muhuviilila kiposheela gala amanofu gina uNguluvi wávatahisaaga. Gugumilaji pina gavayinsila amalava na yitenekhaji kimufuunya uNguluvi.
\v 13 Vatangaji avahuvililaaji vayeenyu mu fiinu fina vashepushiilwe, khanji vaposheelaji avahensa kwa wushendeefu, mu nanda seenyu.
\p
\v 14 Vafunyilaji avaanu vina vikivalafya, baheene uNguluvi avayimiilile awo, musikhavafunyilaji kiija vayiijilwe.
\v 15 Mushendeevaje lumo nawo vina vishendeeva, khoolaji lumo nawo vina vikhoola.
\v 16 Khalaji kwa wulindamafu yuumwe kwa yuumwe. Musikhayitumfyaji, leelo yiyisaaji na kiiva mwitanjilisania na vaanu va pansi, khanji musikhayiwonaji kiija, muna luhala mandu.
\p
\v 17 Avaanu nda vavagahile wuvi, omwe musikhavahombesaaji kwa kivagahila uwuvi. Leelo, hivililaji tangusiina na kisenga gala gina giwonekha manofu kwa vaanu woona.
\v 18 Mujimbaje kigaha lyolyona lina omwe mukwiliile, baheene muve nu wulindamafu na vaanu woona.
\v 19 Vagani vangu, musikhahombesaaji, leelo muleshelaji uNguluvi agahe ago. Niijova ndeeno kwa kiiva mu Mayandikhwa aManofu uMutwa uNguluvi iijova, “One yuune yuna nihombesa.”\f + \fr 12:19 \xt Yimba mu litaafili lya Luuju lwa Ndaji 32:35.\f*
\v 20 Khanji, aMayandikhwa aManofu giijova ulwa kilekha kihombesa kiija,
\q “Nda umulugu waakho ana njala, mupeelaga ishakiilya.
\q Khanji nda ana nkhawu, mupeelaga isha kiingʼwa.
\q Nda ugahe ndeeno, usiive ngaja wámulundishila umukhala gwa mooto, guna guveekha pa mutwe gwakwe.”\f + \fr 12:20 \fq Usiive ngaja wámulundishila umukhala gwa mooto, guna guveekha pa mutwe gwakwe. \ft Vina vayimbiile mandu avamonga viijova, uluganulo lwa maswi aga kiija, \fqa Usiive wamuyegula ulwa wuvi waakwe kwa manofu gina wamugahila. \xt Yimba mu litaafili lya Mfitikho 25:21-22.\f*
\m
\v 21 Usikhamenwagwa nu wunansi wuna wigahilwa na vaanu, leelo uwunansi uwo uwumenaje kwa kivagahila amanofu.
\c 13
\s Vatiilaji avayimililaaji va selekhaali
\p
\v 1 Shila muunu isakulwa kivatuna avayimililaaji va selekhaali. Mumanyaje kiija, uwutawulilwa woona waanave uwa kitema, wiihuma kwa Nguluvi, khanji woona vavishiilwe mu wutawulilwa nu mwene.
\v 2 Ndeeno, umuunu yoyoona yuna ikhaana uwutawulilwa waanave, imenana nu Nguluvi yuna wávaviikhaga mu wutawulilwa uwo. Woope yuna imenana nawo, akhahigwa.
\v 3 Avayimililaaji vasikimutiisa umuunu yuna iigaha amanofu, leelo yula yuna iigaha amavi. Ndeeno, nda usigeene kitiisiwa nu muyimililaaji, sengaga amanofu, woope asikusufye.
\v 4 Mumanyaje kiija umuyimililaaji wa selekhaali muvanda wa Nguluvi, insengo yina isenga yina lutono kunyeenyu. Leelo nda usenje amavi, utiilaje! Shiyooli umuyimililaaji uyo akwiliile kitumila ngufu, akulafye. Kigaha ndeeno, umwene akhava ikwisa inkhalasi ya Nguluvi kwa munansi.
\v 5 Lino, avaanu visakulwa kivatuna avayimililaaji. Musikhavatunaji hela kwa kiiva ya kiyitiila inkhalasi ya Nguluvi, leelo kwa kiiva omwe mumeenye mu numbula seenyu kiija, uNguluvi idobokha muveesaje mwigaha ndeeno.
\p
\v 6 Khanji, lulwene kiija muhomba ikhoodi. Avayimililaaji va selekhaali vina vijimba kisenga insengo yaanave, vikimusenjela uNguluvi yumwene.
\v 7 Ndeeno, gahaji gala gina avayimililaaji visakulwa kigahilwa. Nda mwidaayiwa ikhoodi, hombaji, nda wuve wushulu, woope hombaji, khanji nda kuna muunu yumonga wa kitunwa, woope mutunaji.
\s Ulugano lulwene lukwilano lwa ndaji sa Nguluvi
\p
\v 8 Musikhadayiwaaji shoshoona nu muunu yoyoona, leelo muve mwidaayiwa kiganana, kwa kiiva yuna ikimugana umuyine iiva iigaha ngaja indaji shina siijova.
\v 9 Loleela, indaji siijova, usikhawafukhaga, usikhabudaga, usikhahiijaga, na usikhadobokhaga ishiinu sha muyaago.\f + \fr 13:9 \xt Yimba mu litaafili lya Kihuma 20:13-17; Luuju lwa Ndaji 5:17-21.\f* Leelo, indaji isi ni sinji soona sili mukhati ya ndaji iyo yimo yina yiijova, “Umuganaje umuyaago ngaja shina uyiganile yuuwe.”\f + \fr 13:9 \xt Yimba mu litaafili lya Njowo sa Valaawi 19:18.\f*
\v 10 Umuunu yuna ikimugana umuyine, asikimugahila amavi. Ndeeno, umuunu yuna ikivagana avaanu avanji, iiva iigaha goona ngaja indaji shina siijova.
\p
\v 11 Muve mwigaha aga, kwa kiiva mumeenye kiija, ilisala lya kilamukha lyafikha. Loleela, uluhaavi lwa wukulukho weesu luli nkholeela kishila ulwamwandi, pina tayansaaga kimuhuviilila uMutwa uYeesu.
\v 12 Lino ishilo shaasila, na ilisiku ilipya lihejeela kiyansa. Ndeeno, tileshe injowo soona imbi sina siigahwa mu nshiisi, titoole amahomelo ga mu wuvalafu aga kilwilana.
\v 13 Tive ni njendo inofu ngaja shina yisakulwa kwa vaanu vina viikhala mu wuvalafu. Khanji, tisikhaveesaga vaanu va kigaha ishiwungo sha wupafu uwuvi nu wugaasi. Tisikhagahaga uwushemi wowoona, wala kigaha injowo isa nsoni, wala kiiva vanya libaatu awu kiiva vanya shooyo.
\v 14 Leelo lino, mu wiikhasi weenyu woona, mulongosewaajwe nu Mutwa uYeesu Kilisito, musikhayitikhaji hata padoodo kilongosewa na wiikhasi weenyu uwa wunansi na kiwuyinatila uwupafu uwuvi uwa muvili.
\c 14
\s Musikhavahigaji avahuvililaaji vayeenyu
\p
\v 1 Muyanushilaji umuyeenyu yuna asikhangeele mu lihuuvi, musikhakhananiaji nawo ulwa mahiiva gaakwe gina gipungana na mahiiva geenyu.
\v 2 Umuunu yuna akhangeele mu lihuuvi iiwona kiija akwiliile kiilya ishiinu shoshoona, leelo uyunji yuna asikhangeele mu lihuuvi, iiwona kiija atawuliilwe kiilya mboga hela.
\v 3 Uyo yuna iilya shoshoona shila, asikhamusalaga yuna iilya mboga hela, woope yuna iilya imboga hela, asikhamuhigaga yuna iilya shoshoona shila, kwa kiiva uNguluvi amuyanushiile shina ashwali.
\v 4 Owe ungaya wutawulilwa wowoona uwa kimuhiga umuvanda wa muunu uyunji. Umutwa waakwe yumwene ameenye nda umuvanda waakwe wánangania awu asinangeenie. Umuvanda uyo akhava iigaha ngaja shina yisakulwa, kwa kiiva uMutwa uYeesu akwiliile kimugaha ave iigaha ndeeno.
\p
\v 5 Umuunu yumonga ikilwaga ulusiku lumonga luna wutupikho kishila ulusiku ulunji, umuunu uyunji akwiliile kisaaga insiku soona kiija silingaanile. Shila muunu ayinatilaje shina ikigaaga mu numbula yaakwe kiija manofu.
\v 6 Umuunu yuna iiwona kiija ilisiku limonga kiiva lina wutupikho, iigaha ndeeno kwa lugulumilo ulwa kimushendeefya uMutwa uYeesu. Woope uyo yuna iilya shoshoona, iigaha ndeeno kwa lugulumilo lwa kimushendeefya uMutwa uYeesu, kwa kiiva asiilya shoshoona bila kimuhonjesa uNguluvi. Woope yuna iilya imboga hela, iigaha ndeeno kwa kiiva ya kimushendeefya uMutwa uYeesu, woope akhava ikimuhonjesa uNguluvi ndeeno.
\v 7 Niijova ndeeno kwa kiiva, kusiina umuhuvililaaji mu omwe yuna iikhala kwa kiiva yaakwe yumwene, wala yuna iifwa kwa kiiva yaakwe yumwene.
\v 8 Uluhaavi tili wuumi awu pina tiifwa, ulugulumilo lwesu kimusenjela uMutwa. Lino, nda tili wuumi awu tifwile, ose tili vaanu vaakwe.
\v 9 UKilisito wáfwisaga khanji wáfyukhaga, lino apili muumi, baheene umwene ave Mutwa wa vaanu woona, vina vafwile na vina wuumi.
\p
\v 10 Lino, kwashi avanji mu omwe vikivahiga avahuvililaaji avayaanave? Khanji, kwashi avanji vikivasala avahuvililaaji avayaanave? Kiiva, ose woona tikhayiima pa shitengo sha Nguluvi, kiija tihigwe.
\v 11 Ngaja shina yiyandiikhwe mu Mayandikhwa aManofu kiija,
\q “UMutwa uNguluvi ilogola kiija,
\q ‘Shiyooli, shila muunu akhafugama panyangu,
\q na shila muunu akhalogola kwa lumili lwakwe kiija, one nili Nguluvi.’”\f + \fr 14:11 \xt Yimba mu litaafili lya Isaaya 45:23.\f*
\m
\v 12 Ndeeno, shila muunu munyeenyu, akhayikhoona yumwene pa Nguluvi, imola saakwe.
\s Usikhavakuvasaaga avahuvililaaji vayaago
\p
\v 13 Ndeeno, tileshe kihigana. Tilamule kilekha kigaha shoshoona shina shikimupinsa umuhuvililaaji muyeesu akuvale awu agahe uwunansi.
\v 14 Nimeenye kishilila amamanyiso ga Mutwa uYeesu kiija, kusiina ishakiilya shoshoona isha mwikho. Leelo, umuunu nda iiwona kiija ishakiilya shimonga mwikho, apo baheene ishakiilya isho shiiva mwikho kwa mwene.
\v 15 Ndeeno, nda owe ukimupinsa umuhuvililaaji muyaago kisugumilwa mandu mu numbula yaakwe pina wiilya ishakiilya shimonga, apo baheene usiive ungaya lugano kwa muyaago uyo. Ino, usikhayitikhaga kiija, kwa nsila ya shakiilya shaakho isho, umuyase umuunu yuna uKilisito wámufwililaga!
\v 16 Lino, owe usikhagahaga ishiinu shina ukishaaga shinofu, shive shiisalwa na vanji kiija shiinu shivi.
\v 17 Injowo sa Wutwa wa Nguluvi\f + \fr 14:17 \fq Wutwa wa Nguluvi: \ft Yimba iliswi ili mu Maswi aMahensa.\f* sisili njowo sa kiilya awu kiingʼwa, leelo njowo sa kigaha uwugolofu, kiiva nu wulindamafu na kikhala kwa wushendeefu, ago goona gisenjekha kwa mutango gwa Numbula uMunofu.
\v 18 Woope yuna ikimusenjela uKilisito shina ndeeno, ikimushendeefya uNguluvi, khanji ifwaya pa vaanu.
\p
\v 19 Ndeeno uluhaavi loona tijimbaje kisenga ifiinu fina fikitugaha tikhale lumo kwa wulindamafu na fina fikitutanga kijinisania mu lihuuvi.
\v 20 Usikhanangaga insengo ya Nguluvi kwa kiilya ishakiilya shoshoona shina wisakula. Shiyooli, ifyakiilya fyona fiyiitikhwa kiliiwa, leelo lusili lunofu kwa muunu kiilya ishakiilya shoshoona, shina shikwiliile kimujidiwusa umuyine.
\v 21 Shiba uleshe kiilya inyama, awu kiingʼwa idivaayi,\f + \fr 14:21 \fq Idivaayi: \ft Yimba iliswi \fqa Divaayi\fqa* mu Maswi aMahensa.\f* awu kisenga shoshoona shina shikimupinsa umuhuvililaaji muyaago ajidiwushe.
\v 22 Lino owe, shila shina wihuviilila ulwa lujowo ulo, luve lujowo lwakho nu Nguluvi hela. Shiba umuunu yuna asikiyihiga pina iigaha ishiinu shina ikishaaga kiija shili wunofu.
\v 23 Leelo, yuna ana muninu kwa njowo sa shakiilya shina iilya, asiihigwe nu Nguluvi kwa kiiva ihiiva kiija lila lina iigaha, livi pa Nguluvi. Umuunu nda agahe ishiinu shoshoona shina asihuviilila kiija sha shiyooli, apo baheene asiive wáagaha uwunansi.
\c 15
\s Tisikhayishendefyaga yuuse
\p
\v 1 Lino ose vina tikhangeele mu lihuuvi, tisakulwa kivatanga avawoto vina vasikhangeele na tisikhagahaga gina gikitushendeefya yuuse duguli hela.
\v 2 Shila muunu mu ose, amugahilaje ifiinu fya kimushendeefya umuhuvililaaji muyine kwa lutono lwakwe, baheene ajine mu lihuuvi lyakwe.
\v 3 Hata uKilisito yumwene, asikhagahile gina gikimushendeefya yumwene duguli hela. Leelo gina wágagahaga gakhandi ngaja shina yiyandiikhwe mu Mayandikhwa aManofu kiija, “Amaligo gina vikikuliga owe Nguluvi, ganipataga na yuune yuna wanibagulaga.”\f + \fr 15:3 \ft Amaswi aga giihuma mu \xt Sabuli 69:9. \ft Injowo iso sasenjekhaga uluhaavi pina uYeesu vakhandi vikimubeda pina wákhomelelwagwa pa musalaaba. \xt Yimba mu litaafili lya Mataayo 27:40-44.\f*
\v 4 Goona gina gayandikhwagwa pawukuulu mu Mayandikhwa aManofu, gakhayandiikhwe kwa kiiva ya kitumanyisa ose. AMayandikhwa ago, gikitutanga kigugumila mu malava geesu na gikituyishilisa, baheene tive nu luhuviililo.
\p
\v 5 Nilomba kiija, uNguluvi yuna ikitupeela kiyijimfilisa na kituyishilisa, avagahe mukhale mu shipuga kwa wulindamafu, kwa kiiva mukimufwata uKilisito Yeesu.
\v 6 Apo baheene omwe woona kwa lugulumilo lumo na kwa shawuti yimo, mukwiliile kimutupikha uNguluvi uDaada, wa Mutwa weesu uYeesu Kilisito.
\s UNguluvi ikivayiitikha aVayahuudi na vina vasili Vayahuudi
\p
\v 7 Lino, yanushilanaji yuumwe kwa yuumwe ngaja uKilisito shina wávayanushilaga omwe, baheene avaanu vamutupishe uNguluvi.
\v 8 Nikivajovela omwe kiija, uKilisito wáyinsile kivatanga aVayahuudi baheene kiwonensa kiija, uNguluvi muyaminifu, uluganulo lwakwe kwa nsila ya Kilisito wáagaha gagala gina wávatahisaaga avambuyaanave.
\v 9 Khanji, wáyinsile baheene avaanu vina vasili Vayahuudi, vamusufye uNguluvi kwa lusungu lwakwe. Ngaja shina yiyandiikhwe mu Mayandikhwa aManofu kiija,
\q “Lino, nisikuyeyemele injeyemo isa kikusufya
\q ku vaanu va nyi isinji.”\f + \fr 15:9 \xt Yimba mu litaafili lya Sabuli 18:49; 2 Samweli 22:50.\f*
\m
\v 10 Khanji aMayandikhwa aManofu giijova,
\q “Omwe vaanu va nyi isinji,
\q mushendeevaje lumo na Vaisilaheli,
\q avaanu va Nguluvi.”\f + \fr 15:10 \xt Yimba mu litaafili lya Luuju lwa Ndaji 32:43.\f*
\m
\v 11 Khanji aMayandikhwa aManofu giijova,
\q “Omwe vaanu vina musili Vaisilaheli,
\q musufyaji uMutwa uNguluvi.
\q UNguluvi asufiwaajwe,
\q na vaanu va nyi soona!”\f + \fr 15:11 \xt Yimba mu litaafili lya Sabuli 117:1.\f*
\m
\v 12 Woope umukuwamalago uIsaaya wájovile,
\q “Umuunu yumonga mu lusawo lwa Yeese akhayinsa,
\q woope akhatema ifimyanja fyona,
\q na vaanu va nyi soona vakhava nu luhuviililo kwa mwene, kiija akhavakulusa.”\f + \fr 15:12 \xt Yimba mu litaafili lya Isaaya 11:10.\f*
\p
\v 13 Lino, nikivafuunyila kwa Nguluvi yuna ikitupeela kiiva nu luhuviililo, avapeele uwushendeefu nu wulindamafu, uluhaavi luna mukiyitenekha kimuhuviilila uNguluvi. Apo baheene musiive nu luhuviililo lukhome, kwa kiiva mukhatanjilisiwa ni ngufu ya Numbula uMunofu.
\s Ulugulumilo lwa Pawulo ulwa balula iyi
\p
\v 14 Vahuvililaaji vayangu, one nimeenye kwa shiyooli kiija, omwe vaanu vanofu mandu, mumeenye shina mwisakulwa kisenga, khanji omwe mukwiliile kipavilana.
\v 15 Hata ndeeno, navayandishila amaswi aganji mu balula iyi kwa wukhangafu, kiija nivakumbuse amaswi ago. Naagaha ndeeno kilingana ni mota yina uNguluvi anipeelile,
\v 16 baheene nive muvanda waakwe uKilisito Yeesu kwa vaanu vina vasili Vayahuudi. Uluganulo lwakwe, navikhwagwa kiiva muvanda wa kivakhoma iMola iNofu kihuma kwa Nguluvi, kiija vavalasiwe nu Numbula uMunofu. Ndeeno, vasiive ngaja sadaakha yina yikimushendeefya uNguluvi.
\p
\v 17 Lino, kilingana kwangu nu Kilisito Yeesu, nikwiliile kiyisufya pina nikimusenjela uNguluvi, kishilila umwene.
\v 18 Nisiijela kilogola shiinu shoshoona ishinji, leelo gala hela gina wágahaga uKilisito kishilila kunyangu. Wávagahaga avaanu vina vasili Vayahuudi kiyinatila, kishilila amaswi gina nikhandi niijova ni nsengo yina nikhandi nisenga.
\v 19 Vakwehwagwa mu lihuuvi kwa nsila ya kisaaga ingufu isa Kilisito sina sawonekhaga mu fimanyilo, miitu na mu mabikha. Nagahaga ago goona kwa ngufu ya Numbula wa Nguluvi. Lino napilimilaga shila luvala kikhoma iMola iNofu ya Kilisito, kiyansisa mu lijumbi lya Yelusalemu,\f + \fr 15:19 \fq Yelusalemu: \ft Yimba iliswi ili mu Maswi aMahensa.\f* mbakha ku nyi ya Ililiko.
\v 20 Mu ago goona, ulugulumilo lwangu kikhoma iMola iNofu, ku luvala luna avaanu avanji vasinakhomaje imola sa Kilisito. Ndeeno nisikhawuyiilaga khanji, uluvala luna umuunu uyunji shi asenjile.
\v 21 Shina niigaha yihwaneene ngaja shina gayandiikhwe mu Mayandikhwa aManofu kiija,
\q “Avaanu vina vasikhajoveelwe imola saakwe, vakhasaaga,
\q na vaanu vina vasikhapuliishe, vakhasimanya.”\f + \fr 15:21 \xt Yimba mu litaafili lya Isaaya 52:15.\f*
\s Ilihaahi lya Pawulo ilya kiluta mu lijumbi lya Luumi
\p
\v 22 Insengo iyo yikhandi yikinisivila mala nyinshi, kiyinsa kunyeenyu.
\v 23 Lino, naamala insengo yangu mu mbali isinji. Maakha minshi lino, kiiva nikhandi nisakula kiyinsa kunyeenyu.
\v 24 Ndeeno, nihuviilila kivajendela na kikhala lumo noomwe kwa luhaavi lufupi, pina nikhashila kiluta ku nyi ya Hisipaniya. Nilomba munipeele umutango ugwa kinifisa ku Hisipaniya.
\p
\v 25 Lino niiluta ku Yelusalemu, baheene nitwale umutango kwa vahuvililaaji ava kula.
\v 26 Avahuvililaaji va Mutwa uYeesu vina vali ku nyi ya Makedoniya na ku nyi ya Akaya, vawonaga kiija lunofu kihumya ifiinu fyanave ifya kivatanga avapiina mu vahuvililaaji vina vali ku Yelusalemu kula.
\v 27 Awo vaveene valamulaga kigaha ndeeno. Shiyooli kiija, visakulwa kivatanga, kwa kiiva avahuvililaaji vina vasili Vayahuudi, vahanjile na Vayahuudi mu mota sina sishilila kwa Vayahuudi. Ndeeno, avahuvililaaji vina vasili Vayahuudi, visakulwa kivatanga aVayahuudi kwa fiinu fyanave.
\v 28 Pina nikhava naamala insengo iyo iya kivapeela avahuvililaaji va ku Yelusalemu umutango ugo, nikhashilila nivaloleele omwe pina niiluta ku Hisipaniya.
\v 29 Nimeenye kiija, pina nikhava kunyeenyu na kikhala lumo, uKilisito akhaluyimiilila mandu uluhaavi lwesu.
\p
\v 30 Vahuvililaaji vayangu, kilungana kwesu nu Mutwa weesu uYeesu Kilisito, na kilingana nu lugano luna uNumbula uMunofu atupeelile, nikivalomba mandu kwa numbula yangu yoona kiija, mujimbaje kihanga noone kinifuunyila kwa Nguluvi.
\v 31 Nifunyilaji kiija, avaanu vina vasikimuhuviilila uYeesu Kilisito kula ku nyi ya Yudeya, vasikhanigahilaga fivi one.\f + \fr 15:31 \xt Yimba mu litaafili lya Nsengo sa Vanandeje 21:27-36.\f* Khanji fuunyaji, baheene avahuvililaaji va Kilisito kula ku Yelusalemu, vayiitishe kiposheela umutango guna nikivatwalila.
\v 32 Ndeeno nda uNguluvi agane, nikhayinsa kunyeenyu kwa wushendeefu mandu, baheene nive nu luhaavi ulwa kituuya lumo noomwe.
\v 33 Nikimulomba uNguluvi yuna ikivapeela uwulindamafu, ave lumo noomwe woona! Amina.
\c 16
\s UPawulo ifilikha inyunjila kwa vaanu paayo paayo
\p
\v 1 Nisakula kimukhoona kunyeenyu, uFoyibe umuhuvililaaji muyeesu, kwa kiiva muunu munofu. Umwene muvanda wa shipuga sha vahuvililaaji va mu lijumbi lya Kenikileya.
\v 2 Nilomba musajisaaji wunofu, kwa kiiva woope muhuvililaaji wa Mutwa uYeesu. Musajisaaji ngaja shina yisakulwa mu vahuvililaaji va Yeesu Kilisito. Khanji, nilomba kiija, mumutangaje shoshoona shina isakula, kwa kiiva woope uyo wávatangaga avaanu vinshi, hata na yuune.
\p
\v 3 Muvahunjilaje uPulisika nu mugoosi waakwe uAkila na vavanda vayangu mu nsengo ya Kilisito Yeesu.
\v 4 Khanji vakhasheele vawuyase uwuumi waanave kwa kiiva yangu. Yisili yuune duguli yuna nikivahonjesa, leelo hata ifipuga fyona ifya vahuvililaaji, vikivahonjesa mandu aveene.
\v 5 Khanji, vahunjilaji avaanu va shipuga sha vahuvililaaji vina vikungaana mu nanda yaanave, nu mugani wangu uEpayineto. Umwene wa wutasi kimuhuviilila uKilisito kula ku nyi ya Asiya.
\p
\v 6 Muhunjilaji uMaliya, yuna wásengaga insengo kwa wujimfu kwa lutono lwenyu.
\v 7 Vahunjilaji aVayahuudi vayangu, uAndiloniko nu Yuniya, vina vadindilwagwa noone mu shifungo. Awo vanilongolaga kimuhuviilila uKilisito, khanji vimanyikha mandu mu vanandeje.\f + \fr 16:7 \fq Vimanyikha mandu mu vanandeje: \ft Uluganulo ulunji lukwiliile kiiva, \fqa Vimanyikha mandu na vanandeje.\f*
\p
\v 8 Muhunjilaji uAmupiliyato, umugani wangu khanji umuhuvililaaji wa Mutwa uYeesu Kilisito.
\v 9 Muhunjilaji Ulibano, umuvanda muyeesu mu nsengo ya Kilisito, nayu mugani wangu uSitakisi.
\p
\v 10 Muhunjilaji uApeele. Umwene akhandi muyaminifu mu majelo minshi, kwa kiiva ya Kilisito. Khanji vahunjilaji avaanu va mu nanda ya Alisitobulo.
\p
\v 11 Muhunjilaji uHelodiyoni, uMuyahuudi muyangu, na vaanu va kukhaaya ya Nalikiso, vina vikimuhuviilila uMutwa uYeesu Kilisito.
\p
\v 12 Muhunjilaji uTilifeena nu Tilifoosa. Avashimaayi awo vijimba mandu kisenga insengo ya Mutwa uYeesu. Khanji, muhunjilaji umugani wangu uPelisisi. Uyu woope washimaayi yuna wásengaga insengo ya Mutwa uYeesu kwa wujimfu.
\p
\v 13 Muhunjilaji uLufo, umubaagule wa Mutwa uYeesu, khanji muhunjilaji nayu nyina yuna wánitanjilisaaga one ngaja maayi wangu.
\p
\v 14 Khanji, muhunjilaji uAsinikilito, uFilegoni, uHelime, uPatiloba, uHelima, na vahuvililaaji va Yeesu Kilisito woona vina vali lumo nawo.
\p
\v 15 Kuwudugo, muhunjilaji uFilologo nu Yuliya, uNeleya nu wulumbu waakwe, uOlimupa, lumo na vahuvililaaji va Yeesu Kilisito woona vina vali lumo nawo.
\v 16 Hunjilanaji kwa lugano lwa Yeesu Kilisito.\f + \fr 16:16 \fq Kwa lugano lwa Yeesu Kilisito: \ft Kwa Shiyunaani yiyandiikhwe, \fqa kwa lunoonelo ulunofu.\f* Avahuvililaaji woona ava fipuga fya Kilisito, vina vali kuno vikivahunjila.
\s Amapavilo ga Pawulo
\p
\v 17 Lino vahuvililaaji vayangu, nikivajovela kiija muveesaje meeho na vaanu vala vina amamanyiso gaanave gikivagaha avahuvililaaji vabagunkhane fipuga fipuga, khanji, ginanga ilihuuvi ni njendo saanave. Khalaji kutali nawo, kwa kiiva amamanyiso gaanave gipingana na gala gina mwamanyisiwaagwa.
\v 18 Avaanu ngaja awo vasikimusenjela uMutwa weesu uKilisito, leelo visenga kwa kifwata uwupafu waanave. Vilogola amaswi amanofu aga kishendeefya, leelo vikivajanga avahuvililaaji avawoto.
\v 19 Woona vapulikha kiija, omwe muliyinatiile wunofu iLiswi lya Nguluvi. Ishiinu isho shikinishendeefya one mandu. Hata ndeeno, nisakula muveesaje nu luhala mu njowo inofu, khanji musikhakwehwaji nu wunansi.
\v 20 Lino, uNguluvi yuna ikivapeela uwulindamafu, asimuponde uShetaani\f + \fr 16:20 \fq UShetaani: \ft Yimba iliswi \fqa Shetaani\fqa* mu Maswi aMahensa.\f* lilino ndeeni na kivapeela omwe ingufu iya kimumena. Imota ya Mutwa weesu uYeesu, yive lumo noomwe.
\p
\v 21 UTimoteo umuvanda muyangu, ikivahunjila. Khanji, aVayahuudi vayangu, uLukiyo, uYasoni nu Sosipatilo woope vikivahunjila.
\v 22 Na yuune Telitiyo, yuna nili muyandikhaaji wa maswi ga balula iyi iya Pawulo, nikivahunjila ngaja muhuvililaaji muyeenyu wa Mutwa uYeesu.
\v 23 UGaayo, yuna one Pawulo niikhala mu nanda yaakwe, woope ikivahunjila. Kunyaakwe kukwene kuna shipuga sha vahuvililaaji woona ava apa, vikungaana. Khanji uElasito, yuna itunsa ihela isa lijumbi ili,\f + \fr 16:23 \fq Lijumbi ili: \ft Ilijumbi ilyo pamonga lilyene lijumbi lya Kolinto.\f* woope ikivahunjila. Kuwudugo, umuhuvililaaji muyeesu uKwalito, ikivahunjila. [\v 24 Ulusungu lwa Mutwa weesu uYeesu Kilisito, luve lumo noomwe woona. Amina.]\f + \fr 16:24 \ft Amaswi aga, gakusiina mu mayandikhwa agamonga amakuulu. \f*
\s UPawulo ikimusufya uNguluvi
\p
\v 25 Lino, timusufyaje uNguluvi! Umwene akwiliile kivagaha omwe muve ni lihuuvi lina lijinile kishilila mu Mola iNofu iya Yeesu Kilisito, yina nikhandi niikhoma kunyeenyu. IMola iNofu iyo, yiyeene yina yikhandi yifihiilwe kihuma pawukuulu.
\v 26 Leelo lino, yivishiilwe bahawuvalafu, na kishilila mu Mayandikhwa aManofu ga vakuwamalago, imola iso simanyikha kwa vaanu va nyi soona. UNguluvi wa shiluta, yumwene alajiise ishiyooli isho shijowe ku vaanu, baheene avaanu awo vamuhuviilile na kimuyinatila uMutwa uYeesu.
\p
\v 27 UNguluvi mwene duguli, yumwene umunya wumanyi woona. Umwene ave itupikhwa shiluta, kwa nsila ya Yeesu Kilisito! Amina.
