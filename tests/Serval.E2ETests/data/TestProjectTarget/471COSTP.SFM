\id 1CO - Sangu Bible Translation
\rem Consultant Check John Macaulay July 2017
\h 1 Vakolinto
\toc2 1 Vakolinto
\toc1 Ibalula ya wutasi iya Pawulo kwa Vakolinto
\mt2 Ibalula ya wutasi iya Pawulo kwa
\mt1 Vakolinto
\imt Imola yina yilongola
\ip Umwanandeje uPawulo wáyandikhaga ibalula iyi kwa vahuvililaaji ava ku lijumbi lya Kolinto. Ilijumbi ilyo, likhandi lijumbi likhome mu nyi ya Akaya ku Wuyunaani, khanji likhandi limanyikha mandu mu nyi yoona iya Wuyunaani. UPawulo wákhomaga mu lijumbi ilyo umwakha gumo na kishila (\xt Nsengo sa Vanandeje 18:1-18\xt*). Avaanu vinshi vamuhuvililaga uYeesu, leelo uPawulo wáganaga kiwuukha mu Kolinto, avahuvililaaji va Yeesu vayansa kibagunkhana mu lihuuvi. Ndeeno, uPawulo wáyandikhaga ibalula iyi kivatanga avahuvililaaji vala, kiija vasingamale wunofu mu lihuuvi.
\ip Mu balula iyi, itaviilila uwuvi wa kibagunkhana avahuvililaaji na kikhaanania ulwa lihuuvi mu shipuga sha vahuvililaaji va Yeesu. Itaviilila shina uNumbula uMunofu ikitupeela ifipeelwa finshi. Itaviilila mandu ulugano luna lukitutanga kimufuunya uNguluvi na kiiva ni njendo inofu mu lihuuvi. Khanji ikivakumbusa kiija, uKilisito wáfyukhaga kihuma kwa vina vafwile, ndeeno timeenye kiija akhayinsa kitufyusa, na yuuse tive wuumi khanji.
\tr \th1 Umulyango\th2 Gina gakwali mu litaafili ili
\tr \tc1 1:1-9\tc2 UPawulo ikivahunjila aVakolinto na kimuhonjesa uNguluvi kwa kiiva ya veene
\tr \tc1 1:10–4:21\tc2 Itaviilila gina wápulikha ulwa kibagunkhana mu shipuga sha vahuvililaaji va Yeesu isha ku Kolinto
\tr \tc1 5:1–6:20\tc2 Ikivapavila avahuvililaaji avanya njendo isa wushemi, nu wunansi uwunji
\tr \tc1 7:1-40\tc2 Amamanyiso aga noolana
\tr \tc1 8:1–11:1\tc2 Amamanyiso aga njendo sina avahuvililaaji visakulwa kiiva naso mu vaanu vina vasili vahuvililaaji
\tr \tc1 11:2–14:40\tc2 Amamanyiso ulwa vahuvililaaji va Yeesu shina visakulwa kipulinkhana ni shipuga sha vahuvililaaji, kwa lugano nu wulindamafu
\tr \tc1 15:1-58\tc2 Amamanyiso ga kifyukha kihuma kwa vina vafwile
\tr \tc1 16:1-24\tc2 Ulugoto lwa Pawulo ulwa kivajendela avahuvililaaji va shipuga sha Yeesu
\c 1
\s UPawulo ikivahunjila aVakolinto
\p
\v 1 Ibalula iyi yihumile kunyangu one Pawulo lumo nu Sositene, umuhuvililaaji muyeesu. UNguluvi wánishemeelaga ngaja shina akhandi ageene, nive mwanandeje\f + \fr 1:1 \fq Mwanandeje: \ft Yimba iliswi ili mu Maswi aMahensa.\f* wa Kilisito\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f* Yeesu.
\v 2 Tikivayandishila omwe shipuga sha vahuvililaaji va Nguluvi, muna muli ku lijumbi lya ku Kolinto. UNguluvi avabagwile muve shipuga shimo nu Kilisito Yeesu na kivashemeela muve vaanu vaakwe. UNguluvi avagahile ndeeno, lumo na vaanu woona ava mbali soona vina vikimufuunya uYeesu Kilisito, yuna Mutwa waanave khanji na yuuse Mutwa weesu.\f + \fr 1:2 \fq Mutwa weesu: \ft Yimba iliswi \fqa Mutwa\fqa* mu Maswi aMahensa. \f*
\p
\v 3 Imota nu wulindamafu kihuma kwa Nguluvi uWiheesu nu Mutwa uYeesu Kilisito, five lumo noomwe.
\s UPawulo ikimuhonjesa uNguluvi
\p
\v 4 Nikimuhonjesa uNguluvi wangu wiila kwa kiiva yeenyu, kiiva avapeelile imota yaakwe kishilila kwa Kilisito Yeesu.
\v 5 Ndeeno, kwa kilungana lumo nu Kilisito muna wusi wa fipeelwa finshi fina fili paayo paayo, mandu mu wulogolaaji weenyu nu wumanyi weenyu.
\v 6 Ago giwonensa kiija, imola iya Yeesu Kilisito yina takhomaga kunyeenyu, ya shiyooli.
\v 7 Lino musashepushilwagwa hata shipeelwa shimo kihuma kwa Numbula uMunofu,\f + \fr 1:7 \fq Numbula uMunofu: \ft Yimba iliswi ili mu Maswi aMahensa.\f* pina muheepile kwa lihaahi kigubutulwa bahawuvalafu kwa Mutwa weesu uYeesu Kilisito.
\v 8 Umwene ikivajinia mbakha kuwudugo, baheene musikhapikhwagwa, ilijuva lila lina uMutwa weesu uYeesu Kilisito akhatina kivahiga avaanu.
\v 9 UNguluvi akhagaha ago kwa kiiva umwene muyinatifu. Uyo yumwene wávashemeelaga omwe, muveesaje muhanjile nu Lusawo lwakwe,\f + \fr 1:9 \fq Lusawo lwakwe: \ft Yimba iliswi \fqa Lusawo lwa Nguluvi\fqa* mu Maswi aMahensa.\f* uYeesu Kilisito, uMutwa weesu.
\s Kibagunkhana kwa shipuga sha vahuvililaaji
\p
\v 10 Lino omwe vahuvililaaji vayangu, nikivalomba mandu kwa wutawulilwa wa Mutwa weesu uYeesu Kilisito, muveesaje vaanu vina mupulinkhana. Musikhabagunkhanaga, leelo muveesaje shipuga shimo kwa gina mugulumiile na gina muhiiva.
\v 11 Vahuvililaaji vayangu, avaanu vamonga va mu nanda ya Kilowe vanijovela kiija, kunyeenyu kuna libaatu.
\v 12 Lino, nisakula kijova kiija, shila muunu munyeenyu iijova gaakwe. Yumo iijova, “One, nili wa Pawulo.” Uyunji iijova, “One, nili wa Apolo.” Uyunji iijova, “One, nili wa Petulo.”\f + \fr 1:12 \fq Petulo: \ft Kwa Shiyunaani yiyandiikhwe, \fqa Kefa\fqa*. Ili litaawa ilinji lya Petulo. \fqa Petulo\fqa* litaawa lya Shiyunaani. Kwa Shialaamu viija, \fqa Kefa\fqa*. Uluganulo lwakwe, \fqa lipaama. \xt Yimba mu litaafili lya 1 Vakolinto 1:12; 3:22; 9:5; 15:5.\f* Uyunji iijova, “One, nili wa Kilisito.”
\v 13 Wuli, umwene uKilisito abagunkheene? Wuli, uPawulo yumwene wákhomelelwagwa pa musalaaba kwa kiiva yeenyu? Wuli, mwatwinisiwaagwa kwa litaawa lya Pawulo?
\p
\v 14 Nikimuhonjesa uNguluvi, kwa kiiva kunyeenyu navatwiniaga veene duguli ava Kilisipo nu Gaayo, nisikhavatwiniise avanji.
\v 15 Lino, kusiina yuna akwiliile kijova kiija, atwinisiiwe kwa litaawa lyangu.
\v 16 Nikumbukha lino kiija, navatwiniaga na vaanu va mu nanda ya Sitefano. Leelo nisimeenye kiija namutwiniaga umuunu uyunji, kishila avaanu awo.
\v 17 UKilisito asikhanifiliishe kitwinia avaanu, leelo wánifilikhaga kikhoma iMola iNofu. Pina niikhoma, nisikhahuvililaga uwumanyi wangu uwa kilogola finofu, baheene nisikhayiyasaaga ingufu iya kiifwa kwa Kilisito pa musalaaba.
\s Uwumanyi wa Nguluvi
\p
\v 18 Avaanu vina vayajile viiwona kiija imola iya kiifwa uKilisito pa musalaaba ya wuyasu, leelo kunyeesu vina tikulusiiwe, imola iyo ngufu ya Nguluvi.
\v 19 Shiisho ndeeno shina yiyandiikhwe mu Mayandikhwa aManofu kiija,
\q “Avaanu avanya wumanyi, nikhananga uwumanyi waanave,
\q avanya luhala, nikhayasa uluhala lwanave.”\f + \fr 1:19 \xt Yimba mu litaafili lya Isaaya 29:14.\f*
\p
\v 20 Lino vali kwi avanya wumanyi? Vali kwi avamanyisaaji va ndaji sa Musa,\f + \fr 1:20 \fq Avamanyisaaji va ndaji sa Musa: \ft Yimba iliswi \fqa Vamanyisaaji va ndaji sa Musa\fqa* mu Maswi aMahensa.\f* na vaanu vina vameenye kilogola wunofu insiku isi? Wuli, uNguluvi asiwugahile uwumanyi wa mu nyi iyi, kiiva wuyasu?
\v 21 UNguluvi wálamulaga kwa wumanyi waakwe kiija, avaanu vasikwiliile kimumanya umwene kwa nsila ya wumanyi waanave. Leelo uNguluvi idobokha kivakulusa vina vikimuhuviilila kwa nsila ya Mola yina tikiyikhoma. Avaanu vina vasimumeenye uNguluvi viijova, iMola iyo ya wuyasu.
\v 22 Kiiva mu vaanu awo, aVayahuudi visakula ifimanyilo baheene vahuviilile, vina vasili Vayahuudi visakula uwumanyi.
\v 23 Leelo ose, tiikhoma imola kiija, uMukulusaaji yuna uNguluvi wátahisaaga kimufilikha wáfwisaga pa musalaaba. IMola iyo yikivakhalasa aVayahuudi, kwa vina vasili Vayahuudi mola ya wuyasu.
\v 24 Leelo kwa vina uNguluvi wávashemeelaga kiiva vaanu vaakwe, aVayahuudi awu vina vasili Vayahuudi, uKilisito yumwene ngufu ya Nguluvi, khanji yumwene wumanyi wa Nguluvi.
\v 25 Amaswi gina vikigaaga avaanu kiija wuyasu wa Nguluvi, gashilile uwumanyi wa vaanu, na gina vikigaaga kiija wuwoto wa Nguluvi, gashilile ingufu sa vaanu.
\p
\v 26 Lino vahuvililaaji vayangu, mukumbukhaje shina mukhandi mushwali uluhaavi pina mwishemeelwa nu Nguluvi. Vinshi munyeenyu vakhandi viwonekha pa vaanu ngaja vangaya wumanyi. Khanji vinshi musikhandi na mataawa makhome, hata kisawa mu nanda isa vatiilwa.
\v 27 Leelo uNguluvi wávabagulaga vina viwonekha pa vaanu vayasu, baheene avayegule avanya wumanyi. UNguluvi wávabagulaga vina viwonekha pa vaanu vawoto, baheene avayegule avanya ngufu.
\v 28 UNguluvi wávabagulaga mu nyi avaanu vina vasisaviilwe mu nanda sa vatiilwa, vina vasaliilwe, vina viwonekha ngaja vasili vaanu, baheene awonense kiija, avaanu vina viwonekha vatiilwa mandu, vangaya lutono.
\v 29 Wágahaga ilyo kiija, umuunu yoyoona asikhayisufyaga pa Nguluvi.
\v 30 UNguluvi yumwene wávalunganiaga nu Kilisito Yeesu. Umwene amugahile uKilisito Yeesu wumanyi weesu. Lulwene kiija kwa nsila ya Mutwa uYeesu, uNguluvi atugahile kiiva vagolofu pamwene, atugahile kiiva vaakwe, khanji atukulwise.
\v 31 Lino, shiisho ndeeno shina yiyandiikhwe mu Mayandikhwa aManofu, “Umuunu yoyoona yuna isakula kiyisufya mu lujowo loloona, ayisufyaje kwa kiiva ya Mutwa.”\f + \fr 1:31 \xt Yimba mu litaafili lya Yelemiya 9:24.\f*
\c 2
\s UPawulo iikhoma iMola iNofu ya Yeesu Kilisito
\p
\v 1 Vahuvililaaji vayangu, uluhaavi pina nikhayinsile kunyeenyu kivakhoma iliswi lya wufiho wa Nguluvi, nisikhalogwele kwa wunofu mandu wala kwa wumanyi.
\v 2 Pina nikhandi kunyeenyu, nalamulaga kiija nilogole hela kiija uYeesu yu Mukulusaaji yuna uNguluvi wátahisaaga kimufilikha\f + \fr 2:2 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. Kwa Shihebulaniya viija \fqa Mesiya\fqa*. AVayahuudi vatambulaga ilitaawa lya Mesiya kiija, yu muunu yuna wábagulwagwa nu Nguluvi. Khanji wátahisiwaagwa kifilikhwa kiiva Mukulusaaji kwa vaanu. Yimba iliswi \fqa Kilisito\fqa* mu Maswi aMahensa.\f* hela, mandu kiifwa kwa mwene pa musalaaba, bila kilogola ishiinu ishinji.
\v 3 Uluhaavi pina nili kunyeenyu, nikhandi muwoto, khanji nikhandi nitiila na kitetema mandu.
\v 4 Pina nikhandi nikivamanyisa na pina nikhandi niikhoma, nisikhandi niijova kwa maswi ga wumanyi kiija, nivahonse muhuviilile, leelo mwahuvililaga kwa kiiva mwasaagaga ingufu sa Numbula uMunofu.
\v 5 Naakhoma ilyo, baheene musikhahuvililaji uwumanyi wa vaanu, leelo muhuvililaje ingufu sa Nguluvi.
\s Uwumanyi kihuma kwa Numbula uMunofu
\p
\v 6 Lino aga tiijova, uwumanyi kwa vaanu vina vakhangeele ilihuuvi. Uwumanyi uwo wusili wa mu nyi iyi wala wa vatemaaji va mu nyi iyi, vina uluhaavi lwanave ulwa kitema lwisila.
\v 7 Leelo uwumanyi wuna tiijova wa Nguluvi, wuna wukhandi wufihiilwe. Pina ashaanali kiwumba nyi, uNguluvi akhagulumiile kiwugubutula uwumanyi uwo, baheene tihanje mu wutupikho waakwe.
\v 8 Kusiina hata yumonga mu vatemaaji va nyi iyi yuna wámanyaga ilyo, kwa kiiva, vaali vamanyaje nda vasamukhomelelaga pa musalaaba, uMutwa umunya wutupikho.
\v 9 Shiisho ndeeno shina yiyandiikhwe mu Mayandikhwa aManofu,
\q “Gina ameeho gasinagaagaje hata gwalimo,
\q awu ilikutu lisinajelaje kipulikha,
\q gina umuunu asinajelaje kihiiva hata gwalimo,
\q ago gageene gina uNguluvi avavishiile vina vamugeene.”\f + \fr 2:9 \xt Yimba mu litaafili lya Isaaya 64:4.\f*
\p
\v 10 Leelo ose uNguluvi wátusonelaga ago kishilila kwa Numbula waakwe, kwa kiiva uNumbula wa Nguluvi iseesa goona, hata gina uNguluvi agafihile mukhati yaakwe.
\v 11 Kusiina umuunu yuna akwiliile kimanya gina umuunu uyunji ihiiva, leelo gimanyikha nu mwene hela. Shilushwali, kusiina yuna akwiliile kimanya gina uNguluvi ihiiva, leelo gimanyikha nu Numbula wa Nguluvi hela.
\v 12 Lino ose, tisikhayanushiile inumbula yina yiihuma mu nyi iyi, leelo tayanushilaga uNumbula yuna iihuma kwa Nguluvi, baheene tigamanye gina tipeliilwe kwa mota ya Nguluvi.
\p
\v 13 Khanji, tisiijova amaswi gina timanyisiiwe kwa wumanyi wa vaanu, leelo tiijova amaswi gina timanyisiiwe nu Numbula wa Nguluvi. Tiganula imola isa Numbula kwa vina vali nu Numbula uyo.
\v 14 Lino umuunu yuna asiposheelile uNumbula wa Nguluvi, asikwiliile kiposheela gina giihuma kwa Numbula wa Nguluvi. Kunyaakwe ago ga shiyasu, khanji asikwiliile kigamanya, kwa kiiva umuunu ikigamanya ago kwa mutango gwa Numbula wa Nguluvi hela.
\v 15 Leelo umuunu yuna ilongosewa nu Numbula wa Nguluvi, uyo ikigajela goona, leelo avaanu avanji vasikwiliile kimumanya umwene.
\q
\v 16 “Kusiina umuunu yuna agameenye amahiiva ga Mutwa uNguluvi,
\q khanji kusiina umuunu wa kimutanga amahiiva.”\f + \fr 2:16 \xt Yimba mu litaafili lya Isaaya 40:13.\f*
\p Leelo ose vahuvililaaji va Kilisito, tina mahiiva gina giihuma kwa Kilisito.
\c 3
\s Kihanga mu nsengo ya Nguluvi
\p
\v 1 Vahuvililaaji vayangu, pina nikhandi kunyeenyu nisikhandi nilogola noomwe ngaja shina nilogola na vaanu vina vilongosewa nu Numbula uMunofu. Leelo nikhandi nilogola noomwe ngaja shina nilogola na vaanu vina vilongosewa ni njowo sa mu nyi, awu ngaja vaana avashaali mu lihuuvi lya Kilisito.
\v 2 Nikhandi nikivangʼwesa utupyo hela, nisikhavalisiise ishakiilya, kwa kiiva ndi musikhakwiliile kiilya. Hata lino musikwiliile,
\v 3 kwa kiiva mushaanali mulongosewa ni njowo sa mu nyi. Wuli, nda munyeenyu kuna wushooyo ni libaatu, ago gasiwonensa kiija mushaanali mulongosewa ni njowo sa mu nyi, na mwikhala ngaja vaanu va mu nyi?
\v 4 Niijova ilyo kwa kiiva avaanu vamonga vilogola gaanave, uyunji iijova, “One nili wa Pawulo,” uyunji iijova, “One nili wa Apolo.” Lino ago giwonensa kiija, mushaanali mwigaha ngaja vaanu va mu nyi.
\p
\v 5 Lino, uApolo yu naani? Na one Pawulo yuune naani? Ose tili vavanda hela va Nguluvi. UNguluvi wátufilikhaga kivakhoma mumuhuviilile uMutwa uYeesu. Shila muunu wágahile ngaja shina wápelwagwa nu Mutwa.
\v 6 One navyalaga imbeyu, uApolo wáyitililaga, uNguluvi yumwene yuna wámesaaga na kikusa.
\v 7 Lino uNguluvi yuna iikusa yumwene wa kitiilwa, ndaali umunya kivyala awu umunya kiyitilila.
\v 8 Umuunu yuna ivyala na yuna iyitilila woona vana lugulumilo lumo, uNguluvi akhamupeela shila muunu amahombo gaakwe, ngaja shina wásengaga insengo yaakwe.
\v 9 Ose woona tili vasenga nsengo va Nguluvi, na omwe muli mugunda gwakwe, khanji muli nanda yaakwe.
\p
\v 10 UNguluvi kwa mota yaakwe wánitanjilisa kisenga uluutu ngaja musengaaji munofu, khanji munya wumanyi, na umuunu uyunji isenga pa luutu ulo. Leelo, shila muunu ayangalile wunofu, shina isenga pa luutu ulo,
\v 11 kwa kiiva uluutu luna lusenjiilwe yu Yeesu Kilisito yumwene. Kusiina umuunu yuna akwiliile kiviikha ulunji.
\v 12 Pa luutu ulo, umuunu akwiliile kisenga kwa sahaabu awu kwa hela, awu kwa mangʼanga ga lifungu likhome, kwa mapishi, awu kwa masole, awu kwa mapepete.
\v 13 Leelo insengo ya shila muunu yikhawonekha kiija, yili shihwana wuli. Ilijuva lila ilya wuhigo, insengo soona sikhava bahawuvalafu, kwa kiiva insengo ya shila muunu yikhajelwa kwa mooto gwa wuhigo.
\v 14 Nda insengo ya muunu yisingamale, umuunu uyo akhaposheela amahombo.
\v 15 Leelo nda insengo ya muunu yipye, apo asiipata amahombo. Uyo yumwene akhakulusiwa, leelo akhava ngaja muunu yuna wákulukha mu mooto.
\p
\v 16 Aasi, musimeenye kiija omwe muli nanda ya Nguluvi, khanji uNumbula wa Nguluvi iikhala mukhati yeenyu?
\v 17 Lino umuunu nda ananje inanda ya Nguluvi, uNguluvi akhamunanga umuunu uyo, kwa kiiva nanda ya Nguluvi, inanda iyo yiyeene omwe.
\p
\v 18 Shila muunu munyeenyu asikhayijangaga. Umuunu nda ikiyiwona kiija, munya wumanyi kwa kiyihwananisa na vaanu va nyi iyi, ayiviikhaje muyasu, baheene apate uwumanyi wa shiyooli.
\v 19 Agahe ndeeno, kwa kiiva uwumanyi wa mu nyi iyi, wuyasu pa Nguluvi. Shiisho ndeeno shina yiyandiikhwe mu Mayandikhwa aManofu, “UNguluvi ikivakhata avanya wumanyi mu wusugu waanave.”\f + \fr 3:19 \xt Yimba mu litaafili lya Ayubu 5:13.\f*
\v 20 Khanji yiyandiikhwe kiija, “UMutwa agameenye amahiiva ga vanya wumanyi kiija, gangaya lutono.”\f + \fr 3:20 \xt Yimba mu litaafili lya Sabuli 94:11.\f*
\p
\v 21 Lino umuunu yoyoona asikhayisufyaga kiija umwene muvanda wa mulongosaaji yumonga, kwa kiiva ose woona uNguluvi atuviishile kivatanjilisa omwe,
\v 22 nive one Pawulo, ave uApolo, awu uPetulo. Khanji uNguluvi avapeelile ifiinu fyona ifya kivatanjilisa, five fya mu nyi, awu wuumi, awu mfwa, fina fikwali lino, awu fina fikhava fikwali, fyona fyenyu.
\v 23 Khanji omwe muli vaanu va Kilisito, nayu Kilisito woope, wa Nguluvi.
\c 4
\s Insengo ya vavanda va Kilisito
\p
\v 1 Avaanu vatumanye kiija, ose tili vavanda va Kilisito, tipeliilwe insengo iya kikhoma iliswi lya wufiho wa Nguluvi.
\v 2 Lino, umuunu yuna apeliilwe insengo, isakulwa ave muvanda yuna umutwa waakwe amumeenye na muyinatifu.
\v 3 Kunyangu one, nigaya muninu nihigwe noomwe, hata kihigwa ni livansa lyolyona ilya vaanu. Khanji hata one nisikiyipiikha,
\v 4 kwa kiiva nisiihigwa lyolyona mu numbula yangu. Leelo ilyo lisikiniviikha kiija, one nigaya wunansi. UMutwa uYeesu yumwene yuna ikinihiga.
\v 5 Lino, musikhavahigaji avaanu pina lusinaafishe uluhaavi lwakwe, leelo heepi mbakha ilijuva lina uMutwa uYeesu akhatina. Umwene asimulishe ifiinu fyona fina fifihiilwe ku nshiisi, na kiwonensa gina gali mu numbula sa vaanu. Baheene uNguluvi asivasufye woona vina visakulwa kisufisiwa.
\p
\v 6 Vahuvililaaji vayangu, naajova amaswi ago goona, ulwa kunyangu one nu Apolo kiija tive shihwano kwa kiiva yeenyu, baheene mugamanye gina gilogolwa mu lulogolo ulu, “Mugayinatilaje gina gayandiikhwe mu Mayandikhwa aManofu.” Nda muliyinatile ilyo, musiiva vaanu vina vikiyitumfya kwa kiiva ya mumanyisaaji yumonga na kimusala uyunji.
\v 7 Wuli! Owe ukiyiwona kiija, wifwaya kishila uyunji? Shiinu shishi shina unashoope shina usinapelwajwe nu Nguluvi? Nda upeliilwe, kwashi ukiyisufya ngaja usipeliilwe?
\p
\v 8 Lino, mukiyiwona shi muyikwite! Mukiyiwona shimuli vawusi! Mukiyiwona shimuli vatwa, leelo ose tisili vatwa! Shiba mwali muve vatwa shiyooli, baheene ose titeme lumo noomwe!
\v 9 Leelo ose vanandeje, niiwona uNguluvi atuviishile kiiva vaanu va kisalwa kishila woona. Ose tili ngaja vaanu vina vahigwagwa kibudwa, ngaja vaanu va kihekhwa mu nyi, pa vamalayikha\f + \fr 4:9 \fq Vamalayikha: \ft Yimba iliswi \fqa Malayikha\fqa* mu Maswi aMahensa. \f* na pa vaanu.
\v 10 Avaanu vikitwaga ose tili vayasu, kwa kiiva tisenga insengo ya Kilisito, leelo omwe mukiyiwona muli vanya wumanyi kwa kiiva muhanjile nu Kilisito. Ose tiwonekha tili vawoto, leelo omwe mukiyiwona muna ngufu. Ose tiisalwa, leelo omwe mukiyiwona muli vatiilwa.
\v 11 Hata isala isi, tina njala ni nkhawu, khanji tingaya menda amanofu. Tipiitowa, khanji tingaya hata makhalo.
\v 12 Tikiyijimfilisa kisenga insengo seesu, kwa mawokho geesu yuuse. Avaanu pina vikituliga, tikivayimiilila, pina vikitulafya, tigugumila,
\v 13 pina vikitudehela, tikivayankha wunofu. Hata lino, avaanu vikitwaga tili nkhakhala, khanji kwa shila muunu ose tili wushaafu.
\p
\v 14 Nisikivayandishila amaswi aga kiija nivayegule, leelo nisakula kivapavila ngaja vanangu vagani,
\v 15 kwa kiiva hata nda muna vaanu vinshi vina vikivamanyisa kihanga nu Kilisito, uwiheenyu ali yumo. One yuune wiheenyu mwa Kilisito Yeesu, kwa kiiva one navakhomaga iMola iNofu.
\v 16 Lino, nikivalomba muve musenga ngaja shina nisenga one.
\v 17 Ilyo lilyene lina linigahile kimufilikha uTimoteo, umwanangu mugani, yuna muyinatifu mu nsengo ya Mutwa. Namufilikhaga kiija, ave ikivakumbusa gina one niyinatila mu wiikhasi wangu uwa kimufwata uYeesu Kilisito, wuna nimanyisa shila luvala na mu fipuga fyona ifya vahuvililaaji.
\p
\v 18 Lino, vakwali avanji munyeenyu vina vikiyitumfya, vihiiva kiija nisiyinsa khanji kunyeenyu.
\v 19 Nda uMutwa agane, nikhayinsa nyangu. Apo baheene nikhamanya amaswi gina viijova awo vina vikiyitumfya, yisili kimanya amaswi geene duguli hela, leelo hata kimanya ingufu saanave isa lihuuvi.
\v 20 Niijova ndeeno, kwa kiiva uWutwa wa Nguluvi\f + \fr 4:20 \fq UWutwa wa Nguluvi: \ft Yimba iliswi \fqa Wutwa wa Nguluvi\fqa* mu Maswi aMahensa.\f* wusiwonekha mu maswi geene duguli, leelo wuwonekha hata mu ngufu.
\v 21 Lino, mwisakula nigahe shishi? Nivayinsile nu lukwegu, awu nivayinsile mu lugano na mu wuhuugu?
\c 5
\s Uwushemi wukhaanwe mu shipuga sha vahuvililaaji
\p
\v 1 Shiyooli imola yipulisiishe kiija, paakhati yeenyu kuna wushemi uwa muunu kijenda nu mudala wa wiihe. Uwushemi uwo hata indaji sa vaanu vina vasikimuhuviilila uNguluvi sikhaana.
\v 2 Wuli! Kwashi omwe mukiyitumfya? Shiba musugumilwe na kimuwuusa umuunu yula yuna iigaha ago paakhati yeenyu!
\v 3 One hata nda nili kutali noomwe, inumbula yangu yili lumo noomwe, tayaali shi namuhiga umuunu uyo. Ilyo lilyene ndi naligaha, nda naali nive ukho.
\v 4 Uluhaavi luna mukungaanile mu litaawa lya Mutwa weesu uYeesu, one niiva lumo noomwe shinumbula, khanji ingufu sa Mutwa weesu uYeesu siiva lumo noomwe.
\v 5 Apo, mumuwuuse umuunu uyo mu omwe na kimulekha mu wutawulilwa wa Shetaani,\f + \fr 5:5 \fq Shetaani: \ft Yimba iliswi ili mu Maswi aMahensa. \f* baheene uwiikhasi waakwe uwa wunansi wufwe, kiija umwene akulusiwe ilijuva lina uMutwa uYeesu akhatina.
\p
\v 6 Kiyihala kwenyu kusifwaya. Aasi, musimeenye kiija ilihelu lidoodo hela, liwumula ilisapikhwa lyona?
\v 7 Ndeeno muyivalase, muve muwuusa ilihelu lya pawukuulu, baheene muveesaje ngaja lisapikhwa ilipya ilya mukhaate lina lingaya lihelu. Shimushwali ndeeno, kwa kiiva uNguluvi wámuhumyaga uKilisito kiiva shadanda ngaja nyana nkholo ya shiwungo sha Pasaakha,\f + \fr 5:7 \fq Nyana nkholo ya shiwungo sha Pasaakha: \ft AVaisilaheli pina vakhandi mu wuvanda ku Misili, vashinjaga inyana nkholo, idanda vapakhaga mu malyango, baheene umalayikha wa Nguluvi pina iishila asikhavabudaga. Yimba iliswi \fqa Mwana Nkholo\fqa* na iliswi \fqa Pasaakha\fqa* mu Maswi aMahensa.\f* wátukulusa.
\v 8 Ndeeno, tisikhawungaga iPasaakha kwa lihelu lya pawukuulu, uluganulo lwakwe kigaha amavi nu wunansi, leelo tiwungaje kwa kiilya amakhaate gina gangaya lihelu,\f + \fr 5:8 \xt Yimba mu litaafili lya Kihuma 12:3-20; Luuju lwa Ndaji 16:3.\f* iyo yiyeene numbula mbalafu na ya shiyooli.
\p
\v 9 Mu balula yina navayandishilaga, navajovelaga kiija, musikhahangaji shipuga shimo na vaafu.
\v 10 Yisili kiija, musikhahangaji na vina vasili vahuvililaaji va Nguluvi, vina vaafu, vapafu va fiinu, vapokhaaji, hata vina vifuunya amanguluvi. Nda mwamugahe ndeeno, mwamwisakulwa kiwuukha mu nyi iyi.
\v 11 Leelo lino, mu balula iyi yina nikivayandishila nisakula kilogola kiija, musikhahangaji shipuga shimo nu muunu yuna itambulwa umuhuvililaaji muyeenyu, leelo mwafu, mupafu wa fiinu, yuna ifuunya amanguluvi, muhomegania, mugaasi, mupokhaaji. Umuunu ngaja uyo, musikhahangaji hata kiilya lumo.
\p
\v 12-13 Lino yisili nsengo yangu kihiga vina vasili vahuvililaaji, leelo uNguluvi yumwene yuna akhavahiga. Leelo omwe muyiitikhwa kivahiga vina vali mu shipuga sha vahuvililaaji, ngaja shina yiyandiikhwe mu Mayandikhwa aManofu, “Umuunu umunansi paakhati yeenyu, mudagaji.”\f + \fr 5:12-13 \xt Yimba mu litaafili lya Luuju lwa Ndaji 17:7; 19:19; 22:21, 24; 24:7.\f*
\c 6
\s Kisitaakhana kwa vahuvililaaji
\p
\v 1 Nda umuyeenyu yumonga ana mukhole nu muhuvililaaji muyine, asikhajelaga kitwala umukhole gwakwe kihigwa kwa vina vasili vahuvililaaji. Wuli, lusili lunofu kitwala kihigwa kwa vahuvililaaji vayine?
\v 2 Musimeenye kiija, avahuvililaaji vaveene vina vakhavahiga avaanu woona va nyi? Lino, nda omwe vahuvililaaji musiihije avaanu va nyi, kwashi mwigombola kihiga umukhole umupeefu paakhati yeenyu?
\v 3 Musimeenye kiija mukhavahiga hata avamalayikha? Lino nda mukhavahiga avamalayikha, kwashi mwigombola kihiga injowo sa wiila?
\v 4 Lino, kwashi pina munangeene mu njowo sa wiila, mutwala amakhole geenyu kwa vaanu vina vasili vahuvililaaji, kwa kiiva awo vasitiilwa mu shipuga sha vahuvililaaji va Nguluvi?
\v 5 Nilogola ndeeno, kiija muwone nsoni. Wuli, munyeenyu akwasiina hata yumo umunya wumanyi, yuna akwiliile kihiga umukhole gwenyu?
\v 6 Leelo, omwe muvaliliile kimusitaakha umuhuvililaaji munyeenyu pa vina vasili vahuvililaaji!
\p
\v 7 Kisitaakhana ukho kuwonensa kiija, mwagombola khabisa. Aasi, yisili shiba kimulekha umuunu akugahile fivi awu akuposhe ifiinu fimonga?
\v 8 Leelo lino omwe, lulwene mwisenga fivi mandu na kipokha ifiinu, khanji mwisenga ago kwa vahuvililaaji vayeenyu!
\v 9 Musimeenye kiija, avanansi vasikhayinjila mu Wutwa wa Nguluvi? Musikhayijangaji! Avaafu, vina vifuunya amanguluvi, avashemi, vina viwafushilana vagoosi kwa vagoosi,
\v 10 avahiiji, avapafu va fiinu, avagaasi, avahomegania, avapokhaaji, awo woona vasikhayinjila mu Wutwa wa Nguluvi.
\v 11 Avanji munyeenyu, shivakhandi vashwali. Leelo lino mu litaawa lya Mutwa weesu uYeesu Kilisito na mu Numbula wa Nguluvi weesu, muyosiiwe uwunansi weenyu, muvalasiiwe, na muvasiiwe kiiva vagolofu pa Nguluvi.
\s Senjelaji amavili geenyu kwa kimusufya uNguluvi
\p
\v 12 Avanji munyeenyu viijova, “Ifiinu fyona fiyitiikhwe kigahwa noone,” leelo one Pawulo niijova ifiinu fyona fingaya lutono. Avanji mu omwe viijova, “Ifiinu fyona fiyitiikhwe kigahwa noone,” leelo one nisiyiitikha kiiva muvanda wa shoshoona.
\v 13 Avanji munyeenyu viijova, “Pina tina njala tisakulwa kiilya, kwa kiiva amavili gisakula ishakiilya. Lumo na ago, luyinsa uluhaavi pina uNguluvi akhaseetula amavili geesu, gakhava gasisakula ishakiilya.” Leelo musikhajovaji ndeeni, pina mwisakula kiija, yiyiitikhwa kigaha uwushemi pina tina lihaahi, ngaja shina yisakulwa kiilya pina tina njala. UNguluvi asikhawumbile amavili geesu kwa kiiva ya wushemi, leelo wáwumbile kwa kiiva ya kimusenjela uMutwa, woope uMutwa ikigayangalila amavili geesu.
\v 14 Khanji uNguluvi akhafyusa amavili geesu kwa ngufu saakwe, ngaja shina wámufyusaaga uMutwa kihuma mu mfwa.
\p
\v 15 Musimeenye kiija, amavili geenyu filungo fya muvili gwa Kilisito? Lino ukwiliile kitoola ishilungo sha muvili gwa Kilisito na kilunga nu muvili gwa mushemi? Ndaali hata padoodo!
\v 16 Musimeenye kiija, umuunu yoyoona yuna ihanga nu mushemi, iiva muvili gumo nu mwene. Shiisho ndeeno shina yiyandiikhwe mu Mayandikhwa aManofu kiija, “Vavili ava vasiive muvili gumo.”\f + \fr 6:16 \xt Yimba mu litaafili lya Shiyanso 2:24.\f*
\v 17 Leelo umuunu yoyoona yuna ilungana nu Mutwa, iiva numbula yimo nu mwene.
\p
\v 18 Wuhegukhaji mandu uwushemi. Mwijova, “Uwunansi woona wuna umuunu iigaha wuli kunja ya muvili gwakwe,” leelo one niijova umuunu yuna iwaafukha, ikigugahila uwunansi umuvili gwakwe yumwene.
\v 19 Lino, musimeenye kiija amavili geenyu gageene nanda nofu ya Numbula uMunofu yuna uNguluvi wávapeelaga, khanji iikhala mukhati yeenyu? Lino amavili ago gasili geenyu, leelo wusi wa Nguluvi,
\v 20 kwa kiiva avagulile kwa lifungu likhome. Lino mumusufyaje uNguluvi mu mavili geenyu.
\c 7
\s Amataviililo aga noolana
\p
\v 1 Lino, nilogola ulwa gina mwaniyandishilaga kiija, “Lunofu umugoosi kilekha kigona nu mudala waakwe.”
\v 2 Leelo kwa kiiva ya majelo aga kigaha uwushemi, shila mugoosi ave nu mudala waakwe yumwene, na shila mudala ave nu mugoosi waakwe yumwene.
\v 3 Umugoosi ave ikimugahila umudala waakwe ngaja shina yisakulwa, woope umudala ave ikimugahila umugoosi waakwe ngaja shina yisakulwa.
\v 4 Umuvili gwa mudala gusili gwakwe, leelo gwa mugoosi waakwe. Khanji, umuvili gwa mugoosi gusili gwakwe, leelo gwa mudala waakwe.
\v 5 Musikhafinyanaji, leelo nda mupulinkheene kilekha kwa luhaavi lufupi hela, kiija muyihumye kimufuunya uNguluvi. Paanyuma muwuyiilane khanji, baheene uShetaani asilaave avajele mugahe uwushemi kwa kiiva musikwiliile kiyijimfilisa.
\p
\v 6 Navajovela amaswi ago kivatawula hela kiija, muleshe kwa luhaavi lufupi kwa kiiva ya kifuunya, yisili kiija nisakula kivakhamiilisa.
\v 7 Nda yaali yive lugano lwangu, naava nidobokha avaanu woona vave ngaja one,\f + \fr 7:7 \fq Vave ngaja one: \ft Apa uPawulo akhandi ikiyitaviilila kiija asikhatoolile, khanji isho shikhandi shipeelwa shaakwe.\f* leelo lusili ndeeno, kwa kiiva uNguluvi amupeelile shila muunu ishipeelwa shaakwe, yumonga shipeelwa ishi, uyunji shila.
\p
\v 8 Lino, nikivajovela vina vasinatoolane na vina vafwiliilwe kiija, lunofu vasigale veene duguli ngaja shina nishwali one.
\v 9 Leelo nda vigombola kiyijimfilisa, apo lunofu kitoola awu kitoolwa, kwa kiiva shiba kigaha ndeeno, kulikho kiiva nu wupafu wukhome wa muvili.
\p
\v 10 Lino nikivapeela indaji vina vatoleene. Indaji iyo yisili yangu, leelo yihumile kwa Mutwa uYeesu kiija, umudala asikhalekhanaga nu mugoosi waakwe.
\v 11 Leelo nda valekhane, asikhatolwagwa nu yunji, nda isakula kitoolwa, shiba apulinkhane nu mugoosi waakwe na kiwuyiilana. Woope umugoosi, asikhamulekhaga umudala waakwe.
\p
\v 12 Lino nilogola na vahuvililaaji avanji. Amaswi aga gina nilogola mahiiva gangu, gasili gina wálogolaga uMutwa uYeesu. Nda, umugoosi muhuvililaaji atoolile umudala yuna asili muhuvililaaji, na umudala uyo ayiitishe kiyitenekha kikhala nu mwene, asikhamulekhaga.
\v 13 Woope uwashimaayi umuhuvililaaji, nda atoliilwe nu mugoosi yuna asili muhuvililaaji, na umugoosi uyo ayitiishe kiyitenekha kikhala nu mwene, asikhamulekhaga.
\v 14 Niijova ndeeno, kwa kiiva uNguluvi ikimuviikha umugoosi yuna asili muhuvililaaji, ave mu vaanu vaakwe, kwa kiiva ya mudala waakwe. Woope umudala yuna asili muhuvililaaji, uNguluvi ikimuviikha kiiva waakwe, kwa kiiva ya mugoosi waakwe. Nda yisili ndeeno, avaana veenyu nda vasaviikhwa kiiva vaana va Nguluvi, leelo lino uNguluvi ikivaviikha.
\p
\v 15 Leelo nda yuna asili muhuvililaaji isakula kilekhana nu muhuvililaaji, mulekhaga agahe ndeeno. Apo umuhuvililaaji uyo, asidindilwa mu noolana iyo. Mumanye kiija, uNguluvi atushemeelile kikhala kwa wulindamafu.
\v 16 Owe washimaayi muhuvililaaji, usikwiliile kimanya! Pamonga umugoosi waakho akwiliile kiiva muhuvililaaji kwa kiiva ya lihuuvi lyakho. Na yuuwe mugoosi yuna uli muhuvililaaji, usikwiliile kimanya! Pamonga umudala waakho akwiliile kiiva muhuvililaaji kwa kiiva ya lihuuvi lyakho.
\s Shila muhuvililaaji asigale ngaja uluhaavi //luna uNguluvi wámushemeelaga
\p
\v 17 Shila muunu akhale ngaja shina uMutwa uYeesu wámuviikhaga, khanji asigale ngaja shina akhandi ashwali uluhaavi luna uNguluvi wámushemeelaga. Iyi yiyeene ndaji yangu kwa fipuga fyona ifya vahuvililaaji.
\v 18 Nda umuunu wáshemelwagwa nu Nguluvi pina ayinjisiiwe ijando,\f + \fr 7:18 \fq Ayinjisiiwe ijando: \ft Yimba iliswi \fqa Kiyinjila ijando\fqa* mu Maswi aMahensa.\f* uyo asikhayiviikhaga ngaja asikhayinjisiiwe ijando. Khanji, umuunu yuna wáshemelwagwa nu Nguluvi pina asiyinjisiiwe ijando, uyo asikhayinjisiwaagwa ijando.\f + \fr 7:18 \fq Uyo asikhayinjisiwaagwa ijando: \ft AVayahuudi vakhandi visakula kiija, avaanu vina vasili Vayahuudi, pina vamuhuviilila uYeesu, mbakha vayinjisiwe ijando, baheene vahanje na vahuvililaaji va Nguluvi. \f*
\v 19 Uyinjisiiwe ijando awu usiyinjisiiwe ijando, kusiina lutono. Ishiinu ishinya lutono, kisiyinatila indaji sa Nguluvi.
\p
\v 20 Ndeeno, shila muunu asigale ngaja shina akhandi ashwali uluhaavi luna uNguluvi wámushemeelaga.
\v 21 Nda uNguluvi wákushemeelaga uluhaavi uli muvanda, ilyo lisikhakulafyaga. Leelo nda upate insila iya kikuviikha mu wuyeeshelo, shiba ugahe ilyo.
\v 22 Nilogola ndeeno kwa kiiva umuunu yuna akhandi muvanda uluhaavi luna uMutwa wámushemeelaga, uyo ayiyesheele kwa Mutwa. Woope yuna akhandi ayiyesheele uluhaavi luna ishemeelwa, uyo muvanda wa Kilisito.
\v 23 Mwagulwagwa kwa lifungu likhome. Ndeeno, musikhaveesaga vavanda va vaanu.
\v 24 Vahuvililaaji vayangu, shila muunu asigale pa Nguluvi, ngaja shina akhandi ashwali uluhaavi luna wáshemelwagwa nu mwene.
\s Amataviililo kwa vina vasinatoolwe na kwa vafwile
\p
\v 25 Lino, nikivagomosesa luna mwaniposa ulwa vahinja vina vasinatoolwe, ningaya ndaji kihuma kwa Mutwa uYeesu. Leelo nikivawulanisa kwa mahiiva gangu, one yuune yuna nili muyinatifu, kwa lusungu lwa Mutwa.
\v 26 Ndeeno kwa kiiva kuna malava insiku isi, nihiiva kiija lunofu umuunu asigale ngaja shina ashwali.
\v 27 Wuli, ubaanyile? Lino usikhasakulaga kilekhana. Wuli, usinabaanye? Lino usikhasakulaga kitoola.
\v 28 Leelo hata nda witoola, usiiva wiigaha wunansi. Hata umuhinja woope nda itoolwa, asiiva iigaha wunansi. Leelo, vina vatoleene vakhava na malava ga mu nyi. One nisakula kivapavila, baheene gasikhavapataga ago.
\p
\v 29 Vahuvililaaji vayangu, nisakula kilogola ndeeni, uluhaavi luna lusigeele mbakha uKilisito pina akhatina, ludoodo. Ndeeno kihuma uluhaavi ulu vina vatoolile, valeshe kivahiviilila avadala vaanave hela, baheene vasengaje insengo ya Mutwa.
\v 30 Woope vina vikhoola, vina vashendeevile, vina viigula ifiinu,
\v 31 na vina viigaha ifiinu fya mu nyi iyi, vasikhahiivaga mandu ago, kwa kiiva inyi ngaja shina yishwali, yiishila.
\p
\v 32 Lino nisakula musikhaveesaga nu muninu ulwa nsengo sa wiila. Umuunu yuna asinatoole, ikiyihumya kisenga insengo sa Mutwa, ihiiva shina hambi ikimushendeefya uMutwa.
\v 33 Leelo umuunu yuna atoolile, ikiyihumya kisenga insengo sa wiila, ihiiva shina hambi ikimushendeefya umudala waakwe,
\v 34 amahiiva gaakwe gakhava mbali sivili. Woope uwashimaayi yuna angaya mugoosi, hata umuhinja ikiyihumya kisenga insengo ya Mutwa, baheene ave mubaagule inumbula nu muvili. Leelo uwashimaayi yuna ana mugoosi, ikiyihumya kisenga insengo sa wiila, ihiiva shina hambi ikimushendeefya umugoosi waakwe.
\v 35 Nilogola amaswi aga kwa lutono lwenyu, yisili kiija nisakula kivasivila, leelo nisakula kivatanga. Nisakula kiija, muveesaje mwikhala ngaja shina yifwaya, muveesaje mukimusenjela uMutwa kwa numbula yoona, musikhahiivaji aganji.
\p
\v 36 Umuunu yoyoona yuna iiwona hambi iiva asikimugahila wunofu kimulekha umuhinja yuna amubaanyile, khanji nda amaakha gaakwe aga kitoolwa gashilile, na umuunu uyo iiwona lunofu vatoolane, agahe ngaja shina isakula, vatoolane. Apo asiiva agahile uwunansi.
\v 37 Na umudiimi nda wálamula mu numbula kiija asitoola, na kusiina ava kimugaha asikhatoolaga, khanji akwiliile kigumena umuvili gwakwe, apo iiva wáagaha wunofu.
\v 38 Ndeeno, yuna itoola umuhinja waakwe yuna amubaanyile iigaha wunofu. Woope yuna asitoola, iigaha wunofu mandu.\f + \fr 7:36-38 \ft Uluganulo ulunji lukwiliile kiiva, \fqa Umuunu yoyoona yuna iiwona asiigaha wunofu kilekha kimutwasa umwali waakwe yuna abanyiilwe, khanji amaakha gaakwe ga kitoolwa gashilile, agahe ngaja shina isakula, avaleshe vatoolane, asiiva wáagaha wunansi. Nda umusafi wálamula yumwene kiija asimutwasa umwali waakwe, amuleshe ngaja shina ashwali, asiive wáagaha wunofu. Umuunu yuna ikimutwasa umwali waakwe yuna abanyiilwe, iigaha wunofu. Leelo yuna asikimutwasa, iigaha wunofu mandu. \f*
\p
\v 39 Uwashimaayi yuna atoliilwe, asigalaje mu noolana, uluhaavi loona luna umugoosi waakwe muumi. Leelo nda umugoosi waakwe afwe, apo iiva wáyiyeeshela kitoolwa nu muunu yoyoona yuna ikimusakula, leelo umugoosi uyo ave muvanda wa Mutwa uYeesu.
\v 40 Leelo shiba umufwile uyo asikhatolwagwa. Ago mahiiva gangu, leelo nihiiva kiija na yuune uNumbula wa Nguluvi ikinilongosa kilogola amaswi ago.
\c 8
\s Ifyakiilya fina fihumisiiwe ku manguluvi
\p
\v 1 Mukhaniposiise ulwa njowo sa shakiilya shina shihumisiiwe ku mafuunyo ga manguluvi.\f + \fr 8:1 \fq Shakiilya shina shihumisiiwe ku mafuunyo ga manguluvi: \ft Mu nsiku iso, inyama nyinshi vakhandi viitala kisihumya ku manguluvi gina vakhandi vikigafuunya ngaja nguluvi waanave, baheene inyama iso vakhandi vitwala kigusa pa munaada.\f* Nimeenye mwijova kiija, “Ose woona tina wumanyi.” Leelo uwumanyi wukivagaha avaanu kiyitumfya. Leelo ulugano lulwene luna lukivajinia avaanu mu lihuuvi.
\v 2 Umuunu yuna ikiyiwona kiija, ana wumanyi uwa liswi limonga, uyo asimeenye ngaja shina isakulwa kimanya.
\v 3 Leelo umuunu yuna ikimugana uNguluvi, uyo yumwene imanyikha nu Nguluvi yumwene.
\p
\v 4 Lino ulwa kiilya ifyakiilya fina fihumisiiwe ku mafuunyo ga manguluvi, ose woona timeenye ngaja shina mwijova kiija, “Amanguluvi gina gigagaatilwa gasili shiinu mu nyi iyi.” Khanji timeenye kiija, “Akwali uNguluvi yumo hela.”
\v 5 Hata nda fikwali ifiinu fina vikifijova manguluvi, yive kushaanya, awu mu nyi, hata nda fikwali ifiinu fina vikifijova manguluvi, yive kushaanya, awu mu nyi, hata nda viijova gakwali amanguluvi minshi na vanya wutawulilwa vinshi,
\v 6 leelo kunyeesu, akwali uNguluvi yumo hela. Umwene Daada, yumwene yuna wáwumbile ifiinu fyona, na yuuse tiikhala kwa kiiva yaakwe. Khanji akwali uMutwa yumo hela, yumwene uYeesu Kilisito, kishilila kwa mwene ifiinu fyona fiwumbiilwe, khanji kishilila kwa mwene ose tili wuumi.
\p
\v 7 Leelo vasili vahuvililaaji woona vina vameenye ago. Ulwamwandi vakhandi vakwali avaanu vina vavaliliile ingʼoma ya kifuunya amanguluvi. Ndeeno, nda valye ifyakiilya fina fihumisiiwe ku mafuunyo ga manguluvi, fikivatinia kihiiva kiija vifuunya amanguluvi ga shiyooli. Lino, kwa kiiva vawoto mu numbula saanave, vilemala mandu, vikiyiwona kiija vanansi.
\v 8 Leelo ishakiilya shisikituviikha tive nkholeela nu Nguluvi, kwa kiiva hata nda tileshe kiilya, tisishepushilwa shiinu, khanji hata nda tilye, tisiyonjelesewa shiinu.
\p
\v 9 Hata ndeeno muyivavalaje wunofu, pina mukiwusenjela uwumanyi weenyu, wusikhavapinsaaga avawoto vagahe uwunansi.
\v 10 Nilogola ndeeno kwa kiiva umuunu yuna muwoto, nda akwaje owe yuna ukiyiwona una wumanyi, uli mu lilonjelo ilikhome wiilya ishakiilya, wuli, asihiiva mu numbula yaakwe kiija, woope akwiliile kiilya na ndeeno asiyiwona kiija, ikigafuunya amanguluvi?
\v 11 Mu ilyo, umuhuvililaaji muyaago yuna muwoto, yuna uKilisito wámufwililaga, iiyaga kwa kiiva ya wumanyi waakho.
\p
\v 12 Ndeeno pina mukivananjila avahuvililaaji vayeenyu kwa kivapinsa vagahe ulujowo luna viiwona kiija wunansi na kivatesa inumbula saanave, apo musiive mukimunanjila uKilisito yumwene.
\v 13 Lino, nda ishakiilya shina niilya, shikimupinsa umuhuvililaaji muyangu kigaha uwunansi, apo nisikhalya hata lijuva limo ishakiilya isho, kiija nisilaave nimupinse umuyangu agahe uwunansi.
\c 9
\s Ifiinu fina visakulwa kitanjilisiwa avanandeje
\p
\v 1 Aasi, one nisiyiyesheele? One nisili mwanandeje? One nisikhamwajile uYeesu uMutwa weesu? Khanji, insengo yina nagahaga one yisili yiyeene yina yivaviishile omwe kimuhuviilila uMutwa?
\v 2 Hata nda avaanu vanji vikinyaaga kiija, nisili mwanandeje, leelo kunyeenyu one nili mwanandeje, kwa kiiva ilihuuvi lyenyu kwa Kilisito, shimanyilo shina shiwonensa kiija, one nifiliikhwe nu Mutwa.
\p
\v 3 Ndeeno avaanu vina vikinilogola one kiija nisili mwanandeje, nikivajovela kiija,
\v 4 wuli, ose tisikwiliile kipeelwa ifyakiilya ni fyakiingʼwa\f + \fr 9:4 \fq Wuli, ose tisikwiliile kipeelwa ifyakiilya ni fyakiingʼwa: \ft Amaswi aga uluganulo lwakwe, avanandeje visakulwa kipeelwa ifiinu fya kivatanga kwa kiiva ya nsengo yaanave iya vanandeje.\f* kwa kiiva ya nsengo iyi?
\v 5 Aasi, muhiiva kiija ose tisikwiliile kishuula na vadala avahuvililaaji, ngaja shina vishuula nawo avanandeje avanji, uPetulo na vanangʼana va Mutwa?
\v 6 Aasi, one nu Balinaaba yuuse duguli, vina tisakulwa kisenga insengo iyinji, baheene tipate amahombo?
\v 7 Musulukhali mushi yuna iiluta ku wulugu uluhaavi loloona, kwa lifungu lyakwe yumwene? Mulimaaji mushi yuna ivyala amasabiibu, na asiilya amakhomo gaakwe? Khanji, mudimaaji mushi yuna idiima ifidiimwa, na asiingʼwa utupyo twa fidiimwa fyakwe?
\p
\v 8 Amahiiva aga, ga vaanu hela. Leelo hata indaji sa Musa\f + \fr 9:8 \fq Indaji sa Musa: \ft Yimba iliswi \fqa Musa\fqa* mu Maswi aMahensa.\f* sitaviilila shiisho.
\v 9 Mu mataafili ga ndaji sa Musa yiyandiikhwe kiija, “Ingʼombe pina yijenda yiikhanya ingano yisoyowola, usikhayipinyaga umulomo yigombole kiilya.”\f + \fr 9:9 \xt Yimba mu litaafili lya Luuju lwa Ndaji 25:4.\f* Lino, mu shihwano ishi, muhiiva kiija, uNguluvi ihiiva ulwa ngʼombe?
\v 10 Awu akhandi ilogola ago kwa kiiva yeesu? Shilushwali! Amayandikhwa ago gakhayandiikhwe kwa kiiva yeesu! Umuunu yuna iilima umugunda, na yuna ikungula mu mugunda gula, woona visakulwa kiyihuviilila kiija, vakhapata iligawo.
\v 11 Lino, ose taakhoma iMola iNofu kunyeenyu, ngaja umuunu yuna ivyala imbeyu sa shinumbula. Wuli, yikhava lukhamu kipeelwa ifiinu kihuma kunyeenyu ifya kitutanga mu muvili, ngaja umuunu yuna ikungula?
\v 12 Nda avanji vakwiliile kipeelwa ifiinu kihuma kunyeenyu, lino ose, tisikwiliile mandu?
\p Leelo ose tisadaayaga gina tisakulwa kipeelwa noomwe, leelo tayijimfilisaaga mu goona baheene tisilaave tivasivile avaanu kihuviilila iMola iNofu ya Kilisito.
\v 13 Aasi, musimeenye kiija vina visenga insengo mu nanda imbaagule iya kifuunyila,\f + \fr 9:13 \fq Nanda imbaagule iya kifuunyila: \ft Yimba iliswi ili mu Maswi aMahensa.\f* viilya ishakiilya shaanave kihuma mu nanda iyo? Woope vina visenga insengo pa luvala ulwa kihumisa ishadanda, viposheela iligawo kihuma mu sadaakha?
\v 14 Khanji uMutwa alajiise shiisho ndeeno kiija, vina viikhoma iMola iNofu, vave viilya kihuma mu nsengo iyo.\f + \fr 9:14 \xt Yimba mu litaafili lya Mataayo 10:10.\f*
\p
\v 15 Leelo one, nisinajelaje kidaayi hata gwalimo mu ago gina nikwiliile kipeelwa. Khanji nisiyandikha aga kiija, nipeelwe ago. Kunyangu shiba kiifwa kulikho umuunu yoyoona kinisivila one kiyihala, kwa kiiva ya kikhoma iMola iNofu pina pangaya mahombo.
\v 16 Pina niikhoma iMola iNofu, nisikwiliile kiyihala, kwa kiiva ilyo lilyene lina nilajisiiwe mbakha nilisenje. Khanji aka, nda nisiikhoma iMola iNofu iyo.
\v 17 Nda nive nihagwile insengo iyi, kwa kiiva nikhandi nisakula yuune, naava niiva nihuviilila amahombo, leelo lino nisakulwa kisenga, kwa kiiva uNguluvi anipeelile insengo iyi, kwa kiiva umwene akhandi isakula.
\v 18 Lino amahombo gangu shishi? Amahombo gangu gageene kikhoma iMola iNofu pangaya kihombwa, pangaya kidaayi gina nikwiliile kipeelwa, kwa kiiva ya kikhoma imola iyi.
\s Gina avanandeje visakulwa kisenga
\p
\v 19 One nisili muvanda wa muunu yoyoona, niyiyesheele. Leelo, niyiviishile kiiva muvanda wa vaanu woona kwa kiiva ya kivatanga avaanu vinshi vamuhuviilile uKilisito.
\v 20 Kwa Vayahuudi, nikhandi niikhala ngaja Muyahuudi, baheene nivatanje aVayahuudi vamuhuviilile uKilisito. Kwa vala vina viyinatila indaji sa Musa, nikhandi ngaja nilongosewa ni ndaji iso. Nagahaga ndeeno baheene nivatanje vina vilongosewa ni ndaji, vamuhuviilile uKilisito.
\v 21 Kwa vina vasisimeenye indaji sa Musa, nikhandi ngaja muunu yuna asisimeenye indaji iso, baheene nivatanje vamuhuviilile uKilisito, yisili kiija, nisiyinatila indaji sa Nguluvi, leelo nikisiyinatila, kwa kiiva nilongosewa ni ndaji sa Kilisito.
\v 22 Kwa vina vawoto, nikhandi ngaja yuna muwoto, baheene nivatanje avawoto vamuhuviilile uKilisito. Nagahaga goona kwa vaanu woona, kiija kwa nsila yoyoona nivakuluse avamonga.
\v 23 Niigaha aga goona kwa kiiva ya Mola iNofu, kiija nihanje na vanji uluyimiililo lwa Mola iNofu iyi.
\p
\v 24 Musimeenye kiija avaanu vina vimenana uluvilo, woona viisiga, leelo yuna iyanushila ulutono ali yumo? Ndeeno muveesaje mwisiga mandu, baheene na yuumwe mukhayanushila ulutono.
\v 25 Vina vimenana mu muneeno, vikiyiyandaala na kiyiyangalila amavili gaanave kwa kimenana. Viigaha ago, baheene vaposheele ulutono lwa luhaavi lufupi hela. Leelo ose tiigaha ndeeno, baheene tiyanushile ulutono luna lusinanjikha hata lijuva limo.\fig |bk00157c.jpg|col|||Ulutono lwa njoola|9:25\fig*
\v 26 Shiisho ndeeno, na yuune nisiisiga ngaja umuunu yuna iisiga shaakha, khanji nisitovana ngaja muunu yuna itoosa kwa ngufu ingumi mwalu mwalu.
\v 27 Leelo nikigulafya na kigumanyania umuvili gwangu kiyijimfilisa, baheene pina navakhoma avaanu iMola iNofu, one nisilaave nikhaanwe pa Nguluvi.
\c 10
\s Amapavilo ulwa kilekha kimukhalasa uNguluvi
\p
\v 1 Vahuvililaaji vayangu, nisakula mumanye wunofu kiija, avambuyeesu uluhaavi luna vahumile ku Misili na viishila mu mbanda, woona vakhandi vilongosewa ni lifunde,\f + \fr 10:1 \xt Yimba mu litaafili lya Kihuma 13:21-22.\f* khanji woona vashilile paakhati naakhati ya bahali.
\v 2 Pina valongosewaagwa ni lifunde na kishila paakhati naakhati ya bahali, kuveene vaava ngaja vitwinisiwa, kiiva vavanda va Musa.\f + \fr 10:2 \xt Yimba mu litaafili lya Kihuma 14:22-29.\f*
\v 3 Woona valiisaga ishakiilya shishiimo shina shahumaga kwa Nguluvi.\f + \fr 10:3 \xt Yimba mu litaafili lya Kihuma 16:35.\f*
\v 4 Khanji woona vangʼwesaga amalenga gagaamo gina giihuma kwa Nguluvi, vakhandi viingʼwa amalenga kihuma mu lipaama lya Nguluvi.\f + \fr 10:4 \xt Yimba mu litaafili lya Kihuma 17:1-7; Luvaso 20:2-17.\f* Ilipaama ilyo akhandi yu Kilisito yuna akhandi ijenda lumo na woope.
\v 5 Leelo vinshi mu vaanu awo, vakhandi viigaha gina gasikimushendeefya uNguluvi, kwa kiiva ya ago vafwisaga, amafimba gaanave gayalaalila mu mbanda.
\p
\v 6 Ndeeno, ago goona gina gavapataga aveene gayandiikhwe, baheene gave fihwano kunyeesu kwa kiiva ya kitupavila, ulugulumilo tisikhadobokhaga amavi ngaja shina vakhandi vidobokha aveene.
\v 7 Musikhafuunyaji amanguluvi ngaja avanji mu veene shina vakhandi viigaha, ngaja shina yiyandiikhwe mu Mayandikhwa aManofu kiija, “Avaanu vakhalaga viilya na kiingʼwa, vaganaga kiyikuta vayiima kineena kwa kibwindunkhana.”\f + \fr 10:7 \xt Yimba mu litaafili lya Kihuma 32:6.\f*
\v 8 Khanji tisikhawafukhaga ngaja avanji mu veene shina vakhandi viigaha, mbakha vabudwagwa kwa lijuva limo avaanu magana ishumi mashumi gavili na magana mashumi gatatu (23,000).
\v 9 Khanji tisikhamujelaga uKilisito ngaja avanji mu veene shina vagahaga, vaalumwa ni njokha, vaafwa.
\v 10 Khanji musikhangʼuulaji ngaja avanji mu veene shina vagahaga, vabudwagwa nu malayikha umubudaaji.
\p
\v 11 Lino ago goona gina gavapataga aveene, shihwano hela, na gayandiikhwe kitupavila ose vina tiikhala mu nsiku isi isa wudugo.
\v 12 Ndeeno yuna ikiyiwona kiija, ayiimile wunofu mu lihuuvi, ayiyangalilaje kiija asikhagwisaga.
\v 13 Amajelo gina vajelwagwa, gali ngaja gina avaanu vanji viijelwa wiila. Leelo uNguluvi muyinatifu, umwene asivalekha mujelwe kishila ingufu seenyu. Uluhaavi luna omwe mwijelwa, ikivapeela ingufu isa kiyijimfilisa ni nsila ya kipoolela.
\s Amapavilo ulwa kiilya ishakiilya sha malungu
\p
\v 14 Ndeeno vagani vangu, sigaji musikhagafuunyaji amanguluvi!
\v 15 Nilogola noomwe vina muna wumanyi, mulamulaje wunofu gina hambi nilogola.
\v 16 Aasi, pina tikimuhonjesa uNguluvi kwa kiiva ya khoomasi yila yina tingʼwelela uluhaavi lwa Shakiilya sha Mutwa uYeesu, tisiiva tihanga mu danda ya Kilisito? Khanji uluhaavi pina timenyula umukhaate na kiilya, apo tisiiva tihanga mu muvili gwa Kilisito?
\v 17 Umukhaate ugo guli gumo, ose woona tikigulya. Kwa kiiva ya ilyo, ose tili muvili gumo, hata nda tili vinshi.
\v 18 Muloleelaje aVaisilaheli, vina viilya shina vafunyiile pa luvala ulwa kihumisa ishadanda, viiva shipuga shimo kimufuunya uNguluvi.\f + \fr 10:18 \xt Yimba mu litaafili lya Njowo sa Valaawi 7:6-10, 14, 15.\f*
\p
\v 19 Lino niijova shishi? Wuli, niijova kiija ifiinu fina fihumisiwa ku manguluvi fina lutono loloona? Khanji kiija, hata amanguluvi goope ga shiyooli?
\v 20 Ndaali! Leelo nilogola kiija, ifiinu fina viihumya vina vasikimuhuviilila uNguluvi, vasikimuhumisa uNguluvi, leelo viihumya ku malungu. One nisidobokha kiija, omwe mwihanga na malungu.
\v 21 Musisakulwa kingʼwelela ikhoomasi ya Mutwa uYeesu, khanji kingʼwelela ikhoomasi ya malungu. Musisakulwa kiilya iShakiilya sha Mutwa uYeesu, khanji kiilya ishakiilya sha malungu.
\v 22 Aasi, tisakula kimugaha uMutwa uNguluvi ave nu wiifu? Shiyooli, tina ngufu kishila umwene?
\s Muveesaje mwisenga kwa wutupikho wa Nguluvi
\p
\v 23 Avanji munyeenyu viijova, “Ifiinu fyona fiyitiikhwe kigahwa,” leelo one niijova gasili goona gina gana lutono ku vahuvililaaji vayeenyu. Hata nda avanji viijova, “Ifiinu fyona fiyitiikhwe kigahwa,” one niijova gasili goona gina gikivajinia avahuvililaaji vayeenyu.
\v 24 Umuunu yoyoona asikhatuna kisakula ulutono lwakwe mwene, leelo agatunaje gina gikivatanjilisa avayine.
\p
\v 25 Inyama sina viigusa mu munaada, muveesaje mwilya, musikhaposaaji kiija sihumile kwi. Ago gasikhavalafyaji mu numbula seenyu,
\v 26 kiiva, mu Mayandikhwa aManofu yiyandiikhwe kiija, “Inyi lumo ni fiinu fyona fina fikwali fya Mutwa.”\f + \fr 10:26 \xt Yimba mu litaafili lya Sabuli 24:1.\f*
\p
\v 27 Umuunu yuna asili muhuvililaaji, nda avashemeelile kiilya, na omwe muyiitishe kiluta, liisaji musikhaposaaji ifiinu fyona fina avatelesheele kiija, musikhalavaji mu numbula seenyu.
\v 28 Leelo umuunu nda avajovele kiija, “Ishakiilya ishi shihumisiiwe ku manguluvi,” apo musikhaliisaji ishakiilya isho, kwa kiiva ya muunu yuna wávajovela, khanji kwa kiiva ya wuhigo wa mu numbula.
\v 29 Pina nilogola, “Kwa kiiva ya wuhigo wa mu numbula,” nisikivajova omwe, leelo nikimujova umuunu yuna avajoveele.\f + \fr 10:29 \fq Umuunu yuna avajoveele: \ft Uluganulo lwakwe, umuunu uyu akwiliile kihiiva kiija umuhuvililaaji uyu wáagaha uwunansi.\f* Leelo kwashi uwuhigo wa mu numbula ya yunji, wusivile uwuyeeshelo wangu?
\v 30 Nda one niilya ishakiilya isho kwa kimuhonjesa uNguluvi, kwashi nipiikhwa kwa kiiva ya fyakiilya fina nimuhonjeese uNguluvi?
\p
\v 31 Lino goona gina mwisenga, mwilya, mwingʼwa, muveesaje mwisenga kwa wutupikho wa Nguluvi.
\v 32 Musikhavapinsaaji aVayahuudi na vina vasili Vayahuudi hata ishipuga sha vahuvililaaji va Nguluvi.
\v 33 Muveesaje ngaja one shina nishwali. Nijimba kivashendeefya avaanu woona kwa njowo soona sina niigaha. Yisili kiija niigaha ndeeno baheene nipate ulutono yuune, leelo niigaha ndeeno, baheene avaanu vinshi vapate ulutono kwa kipata uwukulukho.
\c 11
\m
\v 1 Ndeeno munifwatanisaaje one, ngaja na yuune shina nikimufwatanisa uKilisito.
\s Ulugoto ulwa kifuunya mu fipuga fya vahuvililaaji
\p
\v 2 Nikivasufya kwa kiiva mukinikumbukha mu goona, na kigayinatila amamanyiso gina nagaposheelaga na kivamanyisa.
\v 3 Lino nisakula mumanye kiija, umutwe\f + \fr 11:3 \fq Umutwe: \ft Uluganulo lwakwe, \fqa umunya wutawulilwa,\fqa* khanji \fqa yu shiyanso.\f* gwa mugoosi yoyoona umuhuvililaaji yu Kilisito, umutwe gwa washimaayi yu mugoosi, umutwe gwa Kilisito yu Nguluvi.
\v 4 Ndeeno, mu fipuga fya vahuvililaaji umugoosi yoyoona umuhuvililaaji, yuna ayigubiishe umutwe gwakwe pina ifuunya, awu pina iikhoma iliswi kihuma kwa Nguluvi, uyo iiva ikimuyegula uKilisito, yuna mutwe gwakwe.
\v 5 Woope umudala yoyoona umuhuvililaaji, yuna asikiyigubikha umutwe gwakwe pina ifuunya, awu pina iikhoma iliswi kihuma kwa Nguluvi, uyo iiva ikimuyegula umugoosi, yuna mutwe gwakwe, kwa kiiva iiva ngaja umudala yuna asheetile ishipala.\f + \fr 11:5 \fq Asheetile ishipala: \ft Uluhaavi ulo yikhandi nsoni uwashimaayi kisheeta inyele.\f*
\v 6 Nda umudala asikiyigubikha umutwe, yisakulwa asheete inyele saakwe. Leelo, kisheeta inyele umudala wuyegufu, shiba agubikhaje umutwe gwakwe.
\p
\v 7 Pina nikhalogwele kiija, umugoosi yisisakulwa kigubikha umutwe, nikhalogwele ndeeno kwa kiiva umwene shihwano sha Nguluvi, khanji iwonensa uwutupikho wa Nguluvi. Leelo umudala iwonensa uwutupikho wa mugoosi.
\v 8 Nilogola ndeeno, kwa kiiva uNguluvi asikhamuwumbile umugoosi uAdamu kihuma kwa washimaayi, leelo wámuwumbaga uwashimaayi kihuma kwa mugoosi.
\v 9 Khanji uNguluvi asikhamuwumbile umugoosi kwa kiiva ya mudala, leelo wámuwumbaga uwashimaayi kwa kiiva ya mugoosi.
\v 10 Kwa kiiva ya ilyo, khanji kwa kiiva ya malayikha, umudala isakulwa kigubikha umutwe, kiwonensa kiija wukwali uwutawulilwa pamwene.
\p
\v 11 Hata ndeeno, pa Mutwa uYeesu, umudala nu mugoosi, woona vihuvililana.
\v 12 Nilogola ndeeno, kwa kiiva ngaja uwashimaayi shina wáwumbwagwa kihuma kwa mugoosi, woope umugoosi iisawa nu washimaayi. Leelo ifiinu fyona fiihuma kwa Nguluvi, yuna wáwumbile ifiinu fyona.
\v 13 Lino lamulaji yuumwe, wuli, yifwaya umudala kifuunya kwa Nguluvi pa vaanu, ave asiyigubiishe umutwe?
\v 14 Mbona hata ingʼoma siseene siwonensa kiija, umugoosi kiiva ni nyele inali, yiiva nsoni kunyaakwe!
\v 15 Leelo kwa washimaayi kiiva ni nyele inali lutogo,\f + \fr 11:15 \fq Kwa washimaayi kiiva ni nyele inali lutogo: \ft Uluhaavi ulo yikhandi ngʼoma nofu avashimaayi kiiva ni nyele inali.\f* kwa kiiva apeliilwe inyele inali, baheene sive ngaja mwenda gwa kigubikha ku mutwe.
\v 16 Leelo nda umuunu isakula kikhaania ulwa maswi ago, wáali amanye kiija ose ni fipuga fya vahuvililaaji va Nguluvi, tisiina ingʼoma isinji.
\s Amapavilo aga lugoto lwa Shakiilya sha Mutwa uYeesu
\p
\v 17 Lino ulwa kivapeela amalajiso gina gifwata, nisikivasufya omwe, kwa kiiva pina mukungaanile mwigahilana amavi mandu, kishila kigahilana amanofu.
\v 18 Iliswi ilya wutasi khabisa, napulikha kiija pina mukungaanile omwe shipuga sha vahuvililaaji, mwibagunkhana. Mu ago gina nagapulikhaga, gamonga nikigahuviilila.
\v 19 Wuli, muhiiva kiija mbakha mubagunkhane? Wuli, mwisakula vamanyishe vina vifwaya pa Nguluvi?
\v 20 Lino, pina mukungaanile musiilya iShakiilya sha Mutwa uYeesu shina yisakulwa,
\v 21 kwa kiiva avamonga mu omwe viilya nyangu ifyakiilya fyanave, vasikivaheepa avayaanave. Ilyo likivagaha avanji kiiva ni njala, avanji kigaala.
\v 22 Kwani! Mungaya nanda seenyu muna mukwiliile kiilya na kiingʼwa? Kwashi mukishisala ishipuga sha vahuvililaaji va Nguluvi na kivayegula vina vangaya shiinu? Nivajovele shishi? Nivasufye? Ndaali! Mu ili, nisikivasufya.
\p
\v 23 Amamanyiso gina nagayanushilaga kwa Mutwa uYeesu, gageene gina navapeelaga omwe, kiiva uMutwa uYeesu ishilo shila pina wádolelwagwa, wátoolaga umukhaate,
\v 24 wámuhonjesa uNguluvi, wágumenyulania, wávajovela wáaja, “Ugu gugwene muvili gwangu, guna guhumisiwa kwa kiiva yeenyu. Mugahaje ndeeni, kwa kinikumbukha one.”
\v 25 Vaganaga kiilya, uYeesu wáagaha khanji shishila, wátoola ikhoomasi ya divaayi wávajovela wáaja, “Idivaayi iya mu khoomasi iyi,\f + \fr 11:25 \fq Idivaayi iya mu khoomasi iyi: \ft Yimba iliswi \fqa Divaayi\fqa* mu Maswi aMahensa. \f* shimanyilo sha lufingo ulupya\f + \fr 11:25 \fq Lufingo ulupya: \ft Yimba iliswi \fqa Lufingo\fqa* mu Maswi aMahensa. \f* luna lusenjekha kwa danda yangu. Gahaji shiishi, shila luhaavi pina mwingʼwa, kwa kinikumbukha one.”
\v 26 Ndeeno pina mwilya umukhaate ugo na kingʼwelela mu khoomasi iyo, mwiva mwiyalaalisa kiifwa kwa Mutwa uYeesu mbakha pina akhayinsa.
\p
\v 27 Umuunu yoyoona yuna iilya umukhaate ugo, na kingʼwelela mu khoomasi iyo shina yisisakulwa, iiva agahile uwunansi, kiiva agusalile umuvili ni danda ya Mutwa uYeesu.
\v 28 Lino shila muunu ayisesaaje mwene, baheene aliisaje umukhaate na kingʼwelela mu khoomasi.
\v 29 Niijova ndeeno kwa kiiva, umuunu nda iilya umukhaate na kingʼwelela mu khoomasi, leelo umwene asiimanya uluganulo ulwa kihanga nu muvili gwa Mutwa uYeesu, umuunu uyo iiva ikiyileetela mwene uwuhigo wa Nguluvi.
\v 30 Lulwene vakwali vinshi munyeenyu vina vawoto, vamonga vatamu, khanji avanji vafwile.
\v 31 Nda taali tive tikiyiseesa wunofu yuuse, uMutwa ndi asatuhiga.
\v 32 Leelo nda tiihigwa nu mwene, apo tiiva timanyisiwa, kiija tisilaave tihigwe na kilafisiwa ngaja shina vilafisiwa vina vasimumeenye uNguluvi.
\v 33 Lino vahuvililaaji vayangu, pina mukungaana kiilya ishakiilya, muhepanaje.
\v 34 Umuunu nda ana njala, atalaje kiilya tangusiina kunyaakwe, kiija pina mwikungaana, musikhahigwagwa. Injowo isinji sina sisigeele, nikhasiviikha wunofu pina nikhayinsa.
\c 12
\s Ifipeelwa kihuma kwa Numbula uMunofu
\p
\v 1 Lino vahuvililaaji vayangu, nisakula mumanye wunofu ulwa fipeelwa kihuma kwa Numbula uMunofu.
\v 2 Mumeenye kiija, pina musikhandi mukimuhuviilila uNguluvi, mukhandi mwijangwa na kilongosewa kigafuunya amanguluvi, gina gasilogola.
\v 3 Ndeeno nikivajovela kiija, umuunu yoyoona yuna ilongosewa nu Numbula wa Nguluvi, asikwiliile kilogola kiija, “UYeesu ayiijilwe.” Khanji umuunu yoyoona yuna asilongosewa nu Numbula wa Nguluvi, asikwiliile kilogola kiija, “UYeesu yumwene Mutwa.”
\p
\v 4 Fikwali ifipeelwa finshi paayo paayo, leelo yuna itawula ifipeelwa ifyo fyona, yu Numbula yumo yuuyo.
\v 5 Khanji na kimusenjela uMutwa uYeesu, kuli paayo paayo, leelo yuna isenjelwa yu Mutwa yumo yuuyo.
\v 6 Khanji na kisenga insengo kuli paayo paayo, leelo yuna ikitugaha ose woona kisenga insengo iso soona, yu Nguluvi yumo yuuyo.
\v 7 Shila muunu apeliilwe kiwonensa bahawuvalafu insengo ya Numbula uMunofu, kiija avaanu woona vapate ulutono.
\v 8 Yumonga ipeelwa nu Numbula kilogola amaswi ga wumanyi, uyunji uNumbula yuuyo ikimupeela kilogola amaswi ga luhala ulunofu.
\v 9 UNumbula yuuyo ikimupeela yumonga ishipeelwa isha kiiva ni lihuuvi ilikhome, uyunji ishipeelwa sha kivaponia avatamu,
\v 10 uyunji kigaha amabikha, uyunji kikhoma iliswi kihuma kwa Nguluvi, uyunji kimanya uNumbula uMunofu nu numbula umuvi. Uyunji kilogola ifilogolo ifipya, uyunji kiganula ifilogolo ifyo.
\v 11 Insengo soona isi, ikisisenga uNumbula yuuyo, khanji ikimupeela shila muunu ngaja shina ageene yumwene.
\s Umuvili gumo, guna filungo finshi
\p
\v 12 Umuvili shiinu shimo, leelo guna filungo finshi. Ifilungo fyona ifi, hata five finshi, fiiva fya muvili gumo. Shigushwali ndeeno, umuvili gwa Kilisito.
\v 13 Ose woona, tive Vayahuudi awu tisili Vayahuudi, tive vavanda va muunu awu tisili vavanda va muunu, woona tatwinisiwaagwa kwa Numbula uMunofu yumo na kimuposheela uNumbula uMunofu yumo, kiija tive muvili gumo.
\p
\v 14 Umuvili gusina shilungo shimo hela, leelo guna filungo finshi.
\v 15 Iligulu nda lyali lijove, “One nisili liwokho, ndeeno one nisili luvala lwa muvili,” wuli, lisiiva lya muvili kwa kiiva ya ilyo?
\v 16 Lyope ilikutu nda lyali lijove, “One nisili liiho, ndeeno one nisili luvala lwa muvili,” wuli, lisiiva lya muvili kwa kiiva ya ilyo?
\v 17 Umuvili goona gwali guve liiho, kipulikha ndi kwava wuli? Awu umuvili goona gwali guve likutu, kiyamba ndi kwava wuli?
\v 18 Lino, uNguluvi afipanjile ifilungo fya muvili, shila shimo ngaja shina ageene yumwene.
\v 19 Umuvili ndi gusaava muvili, nda guve ni shilungo shimo hela.
\v 20 Lino ifilungo finshi, leelo umuvili guli gumo.
\p
\v 21 Iliiho lisikwiliile kilijova iliwokho kiija, “Owe nisikikusakula.” Hata umutwe goope, gusikwiliile kigajova amagulu kiija, “Omwe nisikivasakula.”
\v 22 Leelo ifilungo fya muvili fina fiwonekha fiwoto, fifyene fina fisakulwa mandu.
\v 23 Khanji, ifilungo fya muvili fina tihiiva kiija fisisakulwa kitiilwa, fifyene fina tikifitiila mandu. Ifilungo fyesu fina fihonga insoni, ifyo fifyene tikififiha mandu,
\v 24 ifilungo fyesu fina fisihonga insoni, fisiifihwa ngaja ifinji. Leelo uNguluvi agupanjile wunofu umuvili, ifilungo fina fisitiilwa mandu, afigahile fitiilwe,
\v 25 baheene kusikhaveesaga na kibagunkhana mu muvili, leelo ifilungo fyona fitanjilisaniaje.
\v 26 Ishilungo shimo nda shilemale, fyona filemala lumo ni shilungo isho. Khanji ishilungo shimo nda shisufisiwe, fyona fishendeeva lumo ni shilungo isho.
\p
\v 27 Lino, omwe muli muvili gwa Kilisito na shila muunu mu omwe, shilungo sha muvili ugo.
\v 28 Mu shipuga sha vahuvililaaji, uNguluvi wávaviikhaga ava wutasi avanandeje, ava wuvili ava kikhoma iliswi kihuma kwa Nguluvi, ava wutatu avamanyisaaji. Kuunyuma wáviikha ishipeelwa isha kiponia avatamu, ishipeelwa isha kivatanga avanji, ishipeelwa isha kilongosa, ni shipeelwa isha kilogola kwa filogolo ifipya.
\v 29 Vasili vaanu woona vanandeje. Vasili vaanu woona viikhoma iliswi kihuma kwa Nguluvi. Vasili vaanu woona vamanyisaaji. Vasili vaanu woona viigaha amabikha.
\v 30 Vasili vaanu woona vana shipeelwa sha kiponia avatamu. Vasili vaanu woona vilogola ifilogolo ifipya. Vasili vaanu woona vapeliilwe kiganula amaswi aga filogolo ifyo.
\v 31 Lino dobokhaji mandu kiiva ni fipeelwa ifikhome.
\p Lino tangusiina nisivajovele insila inofu mandu, kishila insila isinji soona.
\c 13
\s Ulugano
\p
\v 1 Hata naali nilogole kwa filogolo ifya vaanu ni fya vamalayikha, leelo nda nive ningaya lugano, niiva ngaja lyowo lya lidebe lina lingaya shiinu ni lyowo ilya fyuma fina fitunyana shaakha.
\v 2 Khanji hata nive niikhoma iliswi kihuma kwa Nguluvi na kimanya imbuusa soona na kiiva nu wumanyi woona, khanji nive ni lihuuvi likhome ilya kihaamya ifidunda, leelo nda nive ningaya lugano, nisili shiinu.
\v 3 Khanji nda nihumye uwusi wangu woona nivapeele avapiina, na niyihumye umuvili gwangu, kiija gupye mu mooto, leelo nda nive ningaya lugano, apo nisiipata ulutono loloona.
\p
\v 4 Ulugano lukimugaha umuunu kigugumila, kiiva nu lusungu, mungaya jiila, asikiyitumfya, khanji iiva angaya matuupa.
\v 5 Ulugano lukimugaha umuunu ave muyinatilaaji, asikiyihiviilila mwene hela, asikhalala nyangu, hata kivishilisa inkhalasi mu numbula.
\v 6 Ulugano lukimugaha umuunu asikigashendeevela gina gasili magolofu, leelo ishendeevela ishiyooli.
\v 7 Ulugano lukimugaha umuunu kigugumila mu goona, kiiva ni lihuuvi uluhaavi loona, kiiva munya luhuviililo luhaavi loona, khanji kiiva mujimfu mu goona.
\p
\v 8 Kikhoma iliswi kihuma kwa Nguluvi, kilogola kwa filogolo ifipya na kiiva nu wumanyi, ifipeelwa ifi fina wudugo, leelo ulugano lungaya wudugo.
\v 9 Nilogola ndeeno, kwa kiiva tigameenye masheefu, khanji kikhoma kunyeesu iliswi kihuma kwa Nguluvi, kusikhamiliishe.
\v 10 Leelo uluhaavi luna lukhamiliishe lukhayinsa, ago gina gasikhamiliishe, gakhashila.
\v 11 Uluhaavi pina nikhandi mwana, nikhandi nilogola aga waana, na kihiiva ngaja shina vihiiva avaana. Leelo lino, aga waana nagalekha kwa kiiva nili muvaha.
\v 12 Shina tiloleela lino, yili ngaja kiloleela ishiinu kwa shihwano mu shilole, leelo paanyuma tikhayinsa kifiloleela kwa meeho shina fishwali. Uluhaavi ulu timeenye masheefu hela, leelo paanyuma tikhamanya mandu ngaja uNguluvi shina atumeenye ose.
\p
\v 13 Lino, ifiinu fitatu ifi fisikhasila hata gwalimo, ilihuuvi, uluhuviililo nu lugano. Mu fiinu ifyo, ishiinu ishikhome kishila ifiinu fyona, lugano.
\c 14
\s Kikhoma iLiswi lya Nguluvi kukwene kusakulwa mandu
\p
\v 1 Jimbaji kiiva nu lugano na kidobokha mandu kiiva ni fipeelwa kihuma kwa Numbula uMunofu, mandu ishipeelwa sha kikhoma iliswi kihuma kwa Nguluvi.
\v 2 Umuunu yuna ilogola ishilogolo ishipya, asilogola na vaanu, leelo ilogola nu Nguluvi. Kusiina yuna ikigamanya gina ilogola, kwa kiiva ilogola aga mbuusa mu numbula yaakwe.\f + \fr 14:2 \fq Ilogola aga mbuusa mu numbula yaakwe: \ft Avanji vaganwile ndeeni, \fqa Umwene iiva ilogola kwa ngufu sa Numbula uMunofu, ulwa mola sina sityejile.\f*
\v 3 Leelo yuna iikhoma iliswi kihuma kwa Nguluvi, ilogola na vaanu amaswi ga kivajinia mu lihuuvi, kivayishilisa na kivakhangasa mu numbula.
\v 4 Umuunu yuna ilogola ishilogolo ishipya, ikiyijinia mwene hela mu lihuuvi, leelo yuna iikhoma iliswi kihuma kwa Nguluvi ikishijinia ishipuga sha vahuvililaaji.
\v 5 One nisakula omwe woona mulogolaje kwa filogolo ifipya, leelo mandu nisakula muve mwikhoma iliswi kihuma kwa Nguluvi. Nilogola ndeeno kwa kiiva, kikhoma iliswi kihuma kwa Nguluvi kukwene kukivajinia avahuvililaaji vinshi, kishila kilogola kwa filogolo ifipya nda kusiina yuna iganula ifilogolo ifyo. Ndeeno, yuna ilogola kwa shilogolo ishipya aganulaje, kiija ashijinie ishipuga sha vahuvililaaji.
\p
\v 6 Lino vahuvililaaji vayangu, nda niyinse kunyeenyu na kilogola kwa shilogolo ishipya, wuli, musiipate lutono lushi? Musiipata lutono loloona. Leelo nda nivajovele gina uNguluvi wánigubutulila, awu nivapeele uwumanyi, awu nikhome iliswi kihuma kwa Nguluvi awu nimanyise, apo baheene musiipate ulutono.
\v 7 Shilushwali na kwa fiinu fina fingaya wuumi, fina fikhoola pina fiitowa, sive ndemo, live ligombo. Nda fikhoola shaakha, umuunu akwiliile kimanya wuli kiija, luyeyemo lushi?
\v 8 Hata ibalagumu nda yikhoole, leelo ishawuti yaakwe yisimanyikha kwa vaanu, yu naani yuna asiyipinyanje kiilwa uwulugu?
\v 9 Shilushwali hata na kunyeenyu, nda mwilogola gina gasimanyikha, yu naani yuna akwiliile kimanya gina mwilogola? Apo gina mwilogola gasiive giiluta ni mepo.
\p
\v 10 Mu nyi fikwali ifilogolo finshi paayo paayo, leelo shila shilogolo shina nsengo ya kigaha avaanu vapulinkhane.
\v 11 Lino nda nisiimanya ishilogolo shina ilogola umuunu uyunji, niiva ngaja muhensa kunyaakwe, woope iiva ngaja muhensa kunyangu.
\v 12 Shilushwali na kunyeenyu. Mwidobokha mandu kiiva ni fipeelwa kihuma kwa Numbula uMunofu, ndeeno jimbaji mandu kipata ifipeelwa fina fiijinia ishipuga sha vahuvililaaji va Yeesu.
\p
\v 13 Ndeeno, umuunu yuna ilogola kwa shilogolo ishipya, isakulwa amufuunye uNguluvi, kiija amutanje kivaganulila avaanu ago gina ikigalogola.
\v 14 Nilogola ndeeno, kwa kiiva pina nifuunya kwa shilogolo ishipya, inumbula yangu yiyeene yina yifuunya, leelo uluhala lwangu lusikivatanga avanji.
\v 15 Lino nisakulwa kigaha shi? Nisifuunye kwa numbula kwa shilogolo ishipya, leelo nisifuunye khanji kwa luhala, nisiyeyeme kwa numbula kwa shilogolo ishipya, leelo nisiyeyeme khanji kwa luhala.
\v 16 Nda umusufye uNguluvi kwa numbula yeene hela, pina waamala kimuhonjesa, umuunu yuna asiimanya hambi iyitishila wuli kiija, “Amina,” kuno asigameenye gina wilogola?
\v 17 Shiyooli owe usiive ukimuhonjesa uNguluvi, leelo avanji awo gasikivajinia shiinu mu lihuuvi.
\v 18 Nikimuhonjesa uNguluvi kwa kiiva nilogola kwa shilogolo ishipya kishila omwe woona,
\v 19 leelo mu shipuga sha vahuvililaaji nidobokha mandu kilogola amaswi gasaanu gina gimanyikha kwa luhala, baheene nivamanyise avanji. Ilyo lilyene linofu mandu kishila kilogola amaswi magana mashumi ishumi (10,000), kwa shilogolo ishipya.
\p
\v 20 Vahuvililaaji vayangu, musikhahiivaji ngaja vaana, leelo hiivaji ngaja vaanu vavaha. Leelo ulwa wunansi, apo muveesaje ngaja vaana avashaali.
\v 21 Mu Mayandikhwa aManofu yiyandiikhwe kiija,
\q “UMutwa iijova,
\q ‘Nikhalogola na vaanu ava,
\q kishilila avahensa ava kutali,
\q vina vilogola kwa shilogolo ishihensa,
\q hata ndeeno vasinipuliisa.’ ”\f + \fr 14:21 \xt Yimba mu litaafili lya Isaaya 28:11-12.\f*
\m
\v 22 Amaswi ago giwonensa kiija, kilogola kwa shilogolo ishipya, shimanyilo sha ngufu ya Nguluvi kwa vaanu vina vasili vahuvililaaji, yisili shimanyilo kwa vahuvililaaji. Leelo iliswi kihuma kwa Nguluvi liikhomwa kwa vahuvililaaji, yisili kwa vina vasili vahuvililaaji.
\v 23 Lino, nda omwe shipuga sha vahuvililaaji mukungaanile mufuunya, woona mwiyansa kilogola kwa filogolo ifipya, baaho viyinjila avaanu vina vasiimanya ifilogolo ifyo awu vina vasili vahuvililaaji, wuli, vasingajova kiija muna lukwale?
\v 24 Leelo nda woona mwikhoma iliswi kihuma kwa Nguluvi, baaho ayinse umuunu yuna asimeenye, awu yuna asili muhuvililaaji, goona gina ipulikha kihuma kwa woona gasimugahe kiwumanya uwunansi waakwe. Khanji gasimugahe kimanya kiija, isakulwa kilambiisila.
\v 25 Amaswi aga mbuusa gina gali mu numbula yaakwe, gakhava bahawuvalafu kwa mwene, baheene akhafugama na kimutupikha uNguluvi kiija, “Shiyooli, uNguluvi ali lumo noomwe!”
\s Ulugoto lwa kifuunya
\p
\v 26 Lino vahuvililaaji vayangu, tijove shishi? Pina mukungaanile kifuunya, yumonga ana luyeyemo, uyunji ana mamanyiso, uyunji ilogola gina uNguluvi wámugubutulila, uyunji ilogola kwa shilogolo ishipya, uyunji iganula. Aga goona gasenjekhaje kwa lugulumilo lwa kijinia ishipuga sha vahuvililaaji.
\v 27 Nda vakwali avaanu vina vilogola ishilogolo ishipya, valogolaje vavili awu vatatu, vasikhashilaga apo, valogolaje kwa kivinjilisania yumo yumo, khanji aveesaje akwali umuunu uwa kiganula gina vilogola.
\v 28 Nda akwasiina uwa kiganula, umuunu yuna ilogola ishilogolo ishipya, asikhalogolaga mu shipuga sha vahuvililaaji, leelo alogolaje nu Nguluvi mu numbula yaakwe.
\p
\v 29 Woope vina viikhoma iliswi kihuma kwa Nguluvi, vakhomaje vavili awu vatatu, avanji vagasesaaje amaswi ago.
\v 30 Umuunu yumonga mu vala vina vipuliisa, nda limuyinsile iliswi lya kilogola kihuma kwa Nguluvi, apo umuunu yuna wáava iikhoma asisimaje.
\v 31 Kwa nsila iyo omwe woona mukwiliile kikhoma yumo yumo, baheene avaanu woona vayimanyise na kiyishilisiwa.
\v 32 Ishipeelwa sha kikhoma iliswi kihuma kwa Nguluvi, shilongosewa na yuna iikhoma,
\v 33 kwa kiiva uNguluvi weesu asili wa libaatu, leelo Nguluvi wa wulindamafu.
\p Ngaja shina lushwali mu fipuga fyona ifya vahuvililaaji,
\v 34 pina mukungaanile omwe shipuga sha vahuvililaaji, avashimaayi vasisimaje tototo, kwa kiiva vasitawuliilwe kilogola, vave vitiila ngaja shina siijova indaji.
\v 35 Nda visakula kimanya lujowo lumonga, vave vikivaposa avagoosi vaanave kukhaaya, kwa kiiva nsoni uwashimaayi kiyiima na kilogola pa shipuga sha vahuvililaaji.
\v 36 Wuli, iLiswi lya Nguluvi lihumile kunyeenyu? Wuli, iLiswi lya Nguluvi liyinsile kunyeenyu yuumwe duguli?
\v 37 Umuunu nda ikiyiwona kiija ana shipeelwa sha kikhoma iliswi kihuma kwa Nguluvi, awu ilongosewa nu Numbula uMunofu, ayitikhaje kiija, aga gina nikivayandishila, ndaji kihuma kwa Mutwa uYeesu.
\v 38 Leelo umuunu yuna ikigasala aga, woope ave iisalwa.
\p
\v 39 Lino vahuvililaaji vayangu, dobokhaji mandu ishipeelwa sha kikhoma iliswi kihuma kwa Nguluvi, khanji musikhamusivilaji umuunu kilogola ishilogolo ishipya.
\v 40 Leelo, aga goona gasenjekhaje wunofu, khanji kwa lugoto.
\c 15
\s Kifyukha kwa Kilisito
\p
\v 1 Lino vahuvililaaji vayangu, nikivakumbusa iMola iNofu yina nakhomaga kunyeenyu, na omwe mwayiyanushila. Iyo yiyeene yikivagaha kiyiima mu lihuuvi.
\v 2 Nda mwiyinatila iliswi ilyo lina navakhomaga ulwa wufyukho, apo mwipata uwukulukho. Leelo nda musiyinatila, ilihuuvi lyenyu liiva lingaya lutono.
\p
\v 3 Navamanyisaaga amamanyiso amakhome gina one nagayanushilaga, kiija uKilisito wáfwisaga kwa wunansi weesu, ngaja shina yiyandiikhwe mu Mayandikhwa aManofu.
\v 4 Khanji wásiilwa, ilisiku lya wutatu wáfyukha, ngaja shina yiyandiikhwe mu Mayandikhwa aManofu.
\v 5 Khanji wámutwiwushilaga uPetulo, baheene wávatwiwushila avanandeje vaakwe ishumi na vavili.
\v 6 Paanyuma wávatwiwushila avahuvililaaji kishila magana gasaanu (500) ndeeni vina vakhandi lumo. Vinshi mu awo, hata lino vapili wuumi, leelo vamonga vafwile.
\v 7 Paanyuma, wámutwiwushila uYaakobo, paanyuma wávatwiwushila avanandeje woona.
\v 8 Kuwudugo wa vaanu woona, wánitwiwushila one yuna nili ngaja muunu yuna wáasawa uluhaavi luna lusili lulwene.
\v 9 One nili munangʼana mu vanandeje, nisikwiliile hata kitambulwa mwanandeje, kwa kiiva nafilafyaga ifipuga fya vahuvililaaji va Nguluvi.
\v 10 Leelo kwa mota ya Nguluvi, one nikwiliile kiiva mwanandeje. Imota yaakwe kunyangu, yiveele lutono lukhome, kwa kiiva ya mota iyo, nisenjile insengo nkhome kishila avanandeje woona. Nisigahile ago kwa ngufu sangu, leelo kwa mota ya Nguluvi yina yili lumo noone.
\v 11 Lino one nive niikhoma awu vave vanandeje avanji vala, tiikhoma imola yiyila, khanji yiyeene yina muhuviliile.
\s Ulufyukho lwa vina vafwile
\p
\v 12 Lino, uKilisito nda iikhomwa kiija wáfyukhaga kihuma kwa vina vafwile, kwashi avanji mu omwe vikhaania kiija kusiina ulufyukho?
\v 13 Nda kusiina ulufyukho, apo uKilisito woope asikhafyushile.
\v 14 Khanji, nda uKilisito asikhafyushile, apo kikhoma kwesu kusiive kungaya lutono, hata ilihuuvi lyenyu lisiive lingaya lutono.
\v 15 Mandu mu ago, ose ndi tawonekha kiija, tili valunjikhaaji va wudehi ulwa mola sa Nguluvi, kwa kiiva tilunjikha kiija, uNguluvi wámufyusaaga uKilisito kihuma kwa vina vafwile. Leelo nda shiyooli kiija vina vafwile vasikhafyukha, humbe uNguluvi asikhamufyusiise uKilisito.
\v 16 Nilogola ndeeno kwa kiiva, nda vina vafwile vasifyusiwa, uKilisito woope asikhafyusiiwe.
\v 17 Nda uKilisito asikhafyusiiwe, ino musinaapate shiinu shoshoona kwa kimuhuviilila uKilisito, ndeeno musiive mushaanali musinakulusiwe kihuma mu wunansi weenyu.
\v 18 Woope vina vafwile vapikimuhuviilila uKilisito, viiva vayajile mandu.
\v 19 Nda uluhuviililo lwesu mwa Kilisito lujelile mu luhaavi lwa kiifwa, apo baheene ndi taava vaanu va kisungupilwa kishila avaanu woona.
\p
\v 20 Leelo lino, ishiyooli shisheene ishi, uKilisito wáfyukhaga kihuma kwa vina vafwile, uyu yumwene wa wutasi kifyukha, paanyuma vina vafwile, woope vakhafyusiwa.\f + \fr 15:20 \fq Wa wutasi kifyukha: \ft UYeesu wa wutasi kifyukha na kiluta ku wuumi wa shiluta. Leelo avaanu avanji vafyukhaga na kiifwa khanji, ngaja uLaasalo.\f*
\v 21 Ngaja shina imfwa yayinsaga kishilila kwa muunu yumo, shiisho ndeeno loope ulufyukho lwayinsaga kishilila kwa muunu yumo.
\v 22 Ngaja shina yishwali, kwa kilungana nu Adamu, avaanu woona viifwa, shiisho ndeeno kwa kilungana nu Kilisito, avaanu woona vakhafyukha.
\v 23 Ulugoto ulwa kifyukha lulwene ulu, uKilisito yumwene wa wutasi kifyukha, paanyuma vakhafyusiwa avaanu vaakwe pina akhatina.
\v 24 Apo baheene wukhayinsa uwudugo wa fyona, pina uKilisito akhamutawulila uWutwa uNguluvi uDaada, pina wáwuyasilinkhania uwutwa woona nu wutawulilwa woona na vanya ngufu woona.
\v 25 Nilogola ndeeni, kwa kiiva yisakulwa uKilisito ateme, mbakha avamene na kivaviikha avalugu vaakwe mu wutawulilwa waakwe.\f + \fr 15:25 \fq Na kivaviikha avalugu vaakwe mu wutawulilwa waakwe: \ft Kwa Shiyunaani yiyandiikhwe, \fqa Avaviishile avalugu vaakwe pansi pa magulu gaakwe. \xt Yimba mu litaafili lya Sabuli 110:1.\f*
\v 26 Umulugu uwa wudugo yuna akhabudwa, mfwa.
\v 27 AMayandikhwa aManofu giijova, “UNguluvi aviishile ifiinu fyona mu wutawulilwa waakwe.” Amaswi ago “ifiinu fyona” gasili kiija woope uNguluvi avishiilwe pansi ya wutawulilwa uwo. Ndaali, kwa kiiva umwene yumwene aviishile ifiinu ifyo, pansi ya wutawulilwa wa Kilisito.\f + \fr 15:27 \xt Yimba mu litaafili lya Sabuli 8:6.\f*
\v 28 Leelo ifiinu fyona pina fikhava fyaviikwa mu wutawulilwa wa Lusawo lwakwe, baheene woope uLusawo akhayiviikha mu wutawulilwa wa Nguluvi, yuna afiviishile ifiinu fyona mu wutawulilwa wa Lusawo lwakwe, kiija uNguluvi afiteme fyona.
\p
\v 29 Lino, avaanu vina vitwinisiwa kiiva ya vina vafwile, vihuviilila shiinu shishi? Nda vina vafwile vasifyukha hata lijuva limo, kwashi avaanu awo vitwinisiwa kwa kiiva ya vina vafwile?
\v 30 Na yuuse kwashi tikiyiviikha mu hataali wiila?
\v 31 Vahuvililaaji vayangu, wiila one nili mu hataali ya kiifwa. Na ishi shiyooli, ngaja shina shiyooli kiija, nikiyisufya kwa kiiva yeenyu, kwa kiiva muhanjile nu Mutwa weesu uKilisito Yeesu.
\v 32 Nda kungaya lufyukho, kiilwa na vala vina vali ku Efeso, vina vali ngaja nkhanu inkhali, kusinipeele lutono lushi? Nda vina vafwile vasifyusiwa, lino,
\q “Tive tiilya, tive tiingʼwa,
\q kwa kiiva pamulaawu tikhafwa.”\f + \fr 15:32 \xt Yimba mu litaafili lya Isaaya 22:13.\f*
\p
\v 33 Musikhajangwaji na vaanu vina viijova ndeeno, kwa kiiva “Avamanyi avavi, vinanga injendo inofu.”
\v 34 Muveesaje nu luhala na kihiiva wunofu, musikhagahaji uwunansi. Avanji mu omwe vasimumeenye uNguluvi. Nilogola ago, kiija nivayegule.
\s Umuvili gwa wufyukho
\p
\v 35 Umuunu akwiliile kiposa kiija, “Avaanu vina vafwile, vakhafyusiwa wuli? Vakhava na mavili gina gali wuli?”
\v 36 Amahiiva gaakho, ga shiyasu! Yuuwe owe umeenye kiija, imbeyu nda uvyale, yisikwiliile kimela nda yisifwile tangusiina.
\v 37 Imbeyu yina wivyala, yive ya ngano awu imbeyu iyinji, iyo mbeyu hela, yisihwanana ni shimelo shaakwe.
\v 38 UNguluvi ikiyipeela imbeyu umuvili ngaja shina isakula, shila mbeyu ikiyipeela umuvili gwakwe ugunji.
\p
\v 39 Ifiwumbwa fyona fina mavili, leelo amavili ago gasihwanana, amavili ga vaanu gali paayo, aga nkhanu gali paayo, aga nyuni gali paayo na ga nswi goope, gali paayo.
\v 40 Khanji gakwali amavili aga fiinu ifya ku wulanga na mavili aga mu nyi. Uwunofu uwa mavili aga fiinu ifya ku wulanga, wuli paayo, nu wunofu uwa mavili aga mu nyi woope wuli paayo.
\v 41 Uwunofu uwa lijuva wuli paayo, uwunofu wa mwesi wuli paayo, nu wunofu wa nondwe woope wuli paayo. Soope inondwe, shila yimo yina wunofu waakwe.
\p
\v 42 Ndeeno shilushwali, ulufyukho lwa vina vafwile. Ngaja imbeyu, umuvili guna gwisiilwa gwinanjikha, leelo pina gwifyusiwa, gusinanjikha.
\v 43 Umuvili pina gwisiilwa, gwisalwa, leelo pina gwifyusiwa, gwiva nu wunofu. Pina gwisiilwa gwiva muwoto, leelo pina gwifyusiwa, gwiva guna ngufu.
\v 44 Umuvili pina gwisiilwa, gwiva muvili gwa mu nyi, leelo umuvili pina gukhafyusiwa, gukhava muvili mupya, guna gwiwumbwa nu Numbula uMunofu. Gukwali umuvili gwa mu nyi, ndeeno gukwali hata umuvili umupya guna uNumbula uMunofu, ikiguwumba.
\p
\v 45 Mu Mayandikhwa aManofu yiyandiikhwe kiija, “Umuunu uwa wutasi uAdamu, wáwumbiilwe wáava muunu muumi,”\f + \fr 15:45 \xt Yimba mu litaafili lya Shiyanso 2:7.\f* leelo uAdamu wa wudugo, uKilisito, iikhala kwa Nguluvi, ikivapeela avaanu uwuumi.
\v 46 Leelo umuvili guna gwilongola, muvili gwa mu nyi, kuunyuma gwiyinsa umuvili umupya, guna uNumbula uMunofu ikiguwumba.
\v 47 UAdamu, muunu wa wutasi, umuvili gwakwe gwa mu nyi iyi, wáwumbiilwe kihuma mu lilongo. UKilisito, muunu wa wuvili, umuvili gwakwe guna gwafyukhaga gwa kihuma kushaanya.
\v 48 Ndeeno, avaanu woona mu nyi vana muvili gwa mu nyi, ngaja umuvili gwa Adamu. Na vaanu woona ava kushaanya vakhava nu muvili gwa kushaanya, ngaja umuvili gwa Kilisito.
\v 49 Ngaja shina tihwaneene nu Adamu, yuna wáwumbiilwe kihuma mu lilongo, shiisho ndeeno na yuuse tikhahwanana nu Kilisito, yuna ana muvili gwa kushaanya.
\p
\v 50 Lino vahuvililaaji vayangu, nilogola kiija, umuvili gwa nyama ni danda gusikwiliile kiyinjila mu Wutwa wa Nguluvi, hata shina shinanjikha shisikwiliile kiiva nu wuumi wa shiluta.
\v 51 Puliisi, nikivajovela iliswi ilya wufiho. Ose tisikhafwa woona, leelo woona tikhahambusiwa
\v 52 shitu gwalimo. Yikhava ngaja umuunu pina isinsiila na kidaamula ameeho. Ibalagumu ya wudugo pina yikhakhoola, vina vafwile vakhafyusiwa na kipeelwa amavili gina gasiiwola kaa. Ose woona tikhahambusiwa,
\v 53 kwa kiiva umuvili ugu guna gwinanjikha, gwisakulwa guhambushe guve muvili guna gusinanjikha. Umuvili guna gwifwa, guhambushe guve muvili ugwa wuumi wa shiluta.
\v 54 Ndeeno, umuvili ugu guna gwifwa na kinanjikha, pina guhambukha kiiva muvili guna gusinanjikha gwa wuumi wa shiluta, apo baheene likhava lyakwilana iliswi lina liyandiikhwe mu Mayandikhwa aManofu lina liijova,
\q “UNguluvi wáyimena imfwa, yaamenwa mandu!”\f + \fr 15:54 \xt Yimba mu litaafili lya Isaaya 25:8.\f*
\q
\v 55 “Owe mfwa, ulumeno lwakho luli kwi?
\q Sili kwi ingufu saakho isa wuvafi?”\f + \fr 15:55 \xt Yimba mu litaafili lya Hoseya 13:14.\f*
\p
\v 56 Imfwa, yiipata ingufu saakwe isa wuvafi mu wunansi, woope uwunansi wiipata ingufu saakwe mu ndaji.
\v 57 Leelo tikimuhonjesa uNguluvi, yuna ikitupeela kimena kwa nsila ya Mutwa weesu uYeesu Kilisito.
\p
\v 58 Lino vahuvililaaji vayangu vagani, mujinaje mu lihuuvi ilyo, musikhayitikhaji kijanjilisiwa. Yitenekhaji wiila kisenga insengo ya Mutwa kwa ludali, kwa kiiva mumeenye kiija, insengo yina mwisenga kwa kiiva ya Mutwa, yisili kiija ya bule.
\c 16
\s Kihangusa ifiinu ifya kivatanga avahuvililaaji
\p
\v 1 Lino, nilogola ulwa kihangusa ifiinu ifya kivatanga avahuvililaaji ava lijumbi lya ku Yelusalemu,\f + \fr 16:1 \fq Yelusalemu: \ft Yimba iliswi ili mu Maswi aMahensa.\f* mugahaje ngaja shina nafijovelaga ifipuga fya vahuvililaaji ava ku Galatiya.
\v 2 Shila lisiku lya Nguluvi, shila muunu munyeenyu ave ibaagula ifiinu na kifiviikha kilingana na shina apatile, kiija pina nikhava niyinsa kunyeenyu, muveesaje mukunganiise.
\v 3 Uluhaavi pina nikhayinsa, nikhavafilikha avaanu vina mwavahagulaga lumo ni balula iya kivakhoona, baheene vatwale umuhangu ugo ku Yelusalemu.
\v 4 Nda yifwaya na yuune nilute, apo baheene nikhaluta lumo nawo.
\s Ulugoto lwa Pawulo kiluta ku Kolinto
\p
\v 5 Nikhayinsa kunyeenyu pina nihumile ku nyi ya Makedoniya, kwa kiiva nisakula tangusiina kishilila ku Makedoniya.
\v 6 Leelo pina nikhayinsa, pamonga nikhakhala noomwe uluhaavi ulufupi awu uluhaavi loona ulwa mepo, baheene munitanje nilute imbali sosoona sina nikhaluta.
\v 7 Nisidobokha kiija titangaane lino kwa luhaavi lufupi, ngaja muunu mushila nsila. Nda uMutwa anitawule, niilwa kikhala kunyeenyu kwa luhaavi.
\v 8 Leelo, nisigala ku lijumbi ilya Efeso mbakha kifikha ishiwungo sha Pentekositi.
\v 9 Niigaha ndeeno, kwa kiiva uNguluvi anipeelile uluhaavi lunofu ulwa kisenga insengo nkhome mu lijumbi ili, leelo vakwali avaanu vinshi vina vikinisivila.
\p
\v 10 UTimoteo nda ayinse kunyeenyu, muposheelaji wunofu, baheene akhale wunofu asikhatiilaga, kwa kiiva woope ikimusenjela uMutwa, ngaja yuune.
\v 11 Lino, umuunu yoyoona asikhamusalaga. Leelo mutanjilisaaji awuushe ukho kwa wulindamafu, kiija ayinse kunyangu, kwa kiiva one nikimuheepa lumo na vahuvililaaji vayeesu.
\p
\v 12 Lino, nilogola ulwa muhuvililaaji muyeesu uApolo, namulomba mandu kiija, ayinsaje kunyeenyu lumo na vahuvililaaji avanji. Leelo umwene ikhaana kiyinsa lino, akhayinsa pina akhava wáapata imwenshe.
\s Inyunjila na maswi aga kihwesania
\p
\v 13 Muveesaje meeho na muyikhangasaaje kihuviilila iMola iNofu, khanji jimbaji, musikhatiilaji.
\v 14 Insengo seenyu soona, sengaji kwa lugano.
\p
\v 15 Mumeenye kiija uSitefano lumo na vaanu va mukhaaya yaakwe, ava vaveene vakhandi va wutasi mu nyi ya Akaya kimuhuviilila uYeesu Kilisito, woope vayihumyaga mandu kivatanga avahuvililaaji! Vahuvililaaji vayangu, nikivalomba mandu
\v 16 muvatiilaje avaanu ngaja awo na vanji woona, vina visenga lumo insengo iyi.
\p
\v 17 Nishendeeva mandu kivaaga uSitefano, uFotunaato nu Akayiko, kwa kiiva vanipeelaga umutango, guna omwe musikhakwiliile kinipeela.
\v 18 Vayiyishilisa inumbula yangu, khanji vavayishilisa inumbula seenyu. Lino muvatiilaje mandu, avaanu ngaja ava.
\p
\v 19 Avaanu va fipuga fya vahuvililaaji va ku nyi ya Asiya, vikivahunjila. UAkila nu Pulisika, lumo na vahuvililaaji vina vikungaana mu nanda yaanave, vikivahunjila mandu kwa litaawa lya Mutwa uYeesu.
\v 20 Avahuvililaaji woona vina vali panu, vikivahunjila. Muhunjilanaje kwa lugano lwa Yeesu Kilisito.\f + \fr 16:20 \fq Kwa lugano lwa Yeesu Kilisito: \ft Kwa Shiyunaani yiyandiikhwe, \fqa kwa lunoonelo ulunofu.\f*
\p
\v 21 \sig One Pawulo, niyandikha inyunjila iyi kwa liwokho lyangu yuune. \sig*
\v 22 Umuunu yoyoona yuna asimugeene uMutwa uYeesu, ayiijilwe. \tl Malanata!\tl* Uluganulo lwakwe, Mutwa weesu Yeesu uyinse!
\p
\v 23 Imota ya Mutwa uYeesu, yive lumo noomwe.
\v 24 Nivageene omwe woona, muna mukimuhuviilila uKilisito Yeesu.
