\id 2TH - Sangu Bible Translation
\rem Consultant-Checked December 2016 by André Kamphuis
\h 2 Vatesalonike
\toc2 2 Vatesalonike
\toc1 Ibalula ya wuvili iya Pawulo kwa Vatesalonike
\mt2 Ibalula ya wuvili iya Pawulo kwa
\mt1 Vatesalonike
\imt Imola yina yilongola
\ip Umwanandeje uPawulo wáyandikhaga ibalula iyi kwa vahuvililaaji ava ku lijumbi lya Tesalonike, pina gashilile meesi galinga ndeeni, kihuma kivayandishila ibalula ya wutasi. Mu balula iyi, ikivajinia avahuvililaaji kiiva ni ngufu mu lihuuvi, hata nda vilafisiwa. Avaanu avanji vakhandi vikivajovela kiija, uKilisito ayinsile khanji mu nyi, awu kiija ali nkholeela mandu kiyinsa, ino valeshe kisenga insengo. Ino uPawulo ikivapavila kiija, vasikhavahuvililaga avaanu awo. Itaviilila kiija avahuvililaaji va Yeesu vasikhaveesaga woolo, pina ashaanali kiyinsa uKilisito. Amalava makhome gakhayinsa kiwonekha mu nyi, khanji uMunansi uMukhome iyinsa kilongosa avaanu kimukhaana uNguluvi.
\tr \th1 Umulyango\th2 Gina gakwali mu litaafili ili
\tr \tc1 1:1-2\tc2 UPawulo ikivahunjila aVatesalonike
\tr \tc1 1:3-12\tc2 Imanyisa ulwa lisiku ilya kihigwa inyi
\tr \tc1 2:1-12\tc2 Kiwonekha uMunansi uMukhome
\tr \tc1 2:13-17\tc2 Avaanu vina vabagwilwe kwa wukulukho
\tr \tc1 3:1-15\tc2 UPawulo imanyisa ulwa mafuunyo nu woolo
\tr \tc1 3:16-18\tc2 Amaswi aga kihwesania
\c 1
\s UPawulo ikivahunjila aVatesalonike
\p
\v 1 Ibalula iyi yihumile kunyangu one Pawulo lumo nu Silwano\f + \fr 1:1 \fq Silwano: \ft Mu mataafili aganji vikimutambula viija yu \fqa Siila.\f* nu Timoteo. Tikivayandishila omwe shipuga sha vahuvililaaji ava ku lijumbi lya ku Tesalonike. Omwe mukimuhuviilila uNguluvi uWiheesu nu Mutwa uYeesu Kilisito.\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f*
\p
\v 2 Imota nu wulindamafu kihuma kwa Nguluvi uWiheesu nu Mutwa uYeesu Kilisito, five lumo noomwe.
\s Uwuhigo wa Nguluvi ilisiku ilya wudugo
\p
\v 3 Vahuvililaaji vayeesu, tisakulwa kimuhonjesa uNguluvi wiila kwa kiiva yeenyu. Yifwaya kigaha ndeeno, kwa kiiva ilihuuvi lyenyu na kiganana kwenyu kwiyonjelela mandu.
\v 4 Lulwene ose tikiyisufya kwa kiiva yeenyu, pina tili mu fipuga ifinji ifya vahuvililaaji va Nguluvi. Tikiyisufisisa ulugugumilo ni lihuuvi lyenyu lina munalyo mu malava goona gina gikivayinsila.
\p
\v 5 Amalava ago kwa kiiva ya Wutwa wa Nguluvi,\f + \fr 1:5 \fq Wutwa wa Nguluvi: \ft Yimba iliswi ili mu Maswi aMahensa.\f* giwonensa kiija uwuhigo waakwe, wa shiyooli. Mu malava ago, mukhayiitikhwa kiyinjila mu Wutwa uwo.
\v 6 UNguluvi akhahiga kwa shiyooli, akhavalafya avaanu vina vikivalafya omwe,
\v 7 khanji omwe vina mwilava lino, mukhayiyeeshela lumo noose. Ago gakhasenjekha pina akhayiwonensa uMutwa uYeesu kihuma kwa Nguluvi, lumo na vamalayikha\f + \fr 1:7 \fq Vamalayikha: \ft Yimba iliswi \fqa Malayikha\fqa* mu Maswi aMahensa. \f* vaakwe avanya ngufu
\v 8 kwa lungʼali lwa mooto. UYeesu akhavalafya woona vina vikimukhaana uNguluvi na vina vasiyinatila iMola iNofu ya Mutwa weesu uYeesu.
\v 9 Awo vakhalafisiwa shiluta na kitaagwa kutali nu Mutwa uYeesu,\f + \fr 1:9 \fq Mutwa uYeesu: \ft Yimba iliswi \fqa Mutwa\fqa* mu Maswi aMahensa. \f* nu wutupikho waakwe uwukhome.
\v 10 Aga gakhasenjekha ilisiku lila lina uMutwa uYeesu akhayinsa kitupikhwa na kitiilwa na vaanu vaakwe woona, avahuvililaaji vaakwe. Na yuumwe shiisho mukhava lumo nawo, kwa kiiva mwawuyiitikha uwubedelo wuna tavabedelaga ulwa mwene uYeesu.
\s UPawulo ikivafuunyila aVatesalonike
\p
\v 11 Lino, tikivafuunyila wiila kwa Nguluvi weesu kiija, avakwise kisingamala mu wiikhasi weenyu, ngaja shina wávashemeelaga. Tilomba kiija uNguluvi kwa nsila ya ngufu saakwe, ayiteneshe kivatanga mbakha pina mwakwisa kisenga shila nsengo yina musakula kiyisenga, kwa kiiva mwamuhuviilila.
\v 12 Tilomba ndeeno, baheene ilitaawa lya Mutwa weesu uYeesu litupikhwe kwa gala gina agasenjile kunyeenyu, shiisho na yuumwe mutupikhwe kwa kiiva ya mwene. Aga gasiive gisenjekha kilingana ni mota ya Nguluvi weesu ni ya Mutwa uYeesu Kilisito.
\c 2
\s Kiwonekha uMunansi na kiyinsa uMutwa uYeesu
\p
\v 1 Lino vahuvililaaji vayeesu, tikivayandishila ulwa mola iya kiyinsa uMutwa weesu uYeesu Kilisito, na shina tikhakungaana kunyaakwe.\f + \fr 2:1 \xt Yimba mu litaafili lya 1 Vatesalonike 4:17.\f* Tikivalomba kiija,
\v 2 musikhatungumalaji na kiiva nu muninu kiija ilisiku ilya kiyinsa uMutwa uYeesu lyafikha. Pamonga mungava mupuliishe ilyo mu mola simonga isa wukuwamalago, awu isa kikhoma, awu isa balula yina yihiiwa kiija yihumile kunyeesu.
\v 3 Musikhayitikhaji umuunu yoyoona kivajanga kwa lyolyona, kwa kiiva ilisiku ilyo lisikhayinsa tangusiina, mbakha avaanu vinshi vagahe uwunansi mandu kwa Nguluvi na kiwonekha uMunansi uMukhome yula,\f + \fr 2:3 \fq UMunansi uMukhome yula: \ft Uluganulo lwakwe, yuna ikimugomanjila uKilisito, khanji yuna iiva munansi kwa Nguluvi na ikisikhaana indaji sa Nguluvi soona. UMunansi uMukhome uyu asili yu Shetaani, leelo ifilikhwa nu Shetaani mu nsengo saakwe isa kimukhaana uNguluvi. \f* yuna akhabudwa khabisa.
\v 4 UMunansi uMukhome uyo, akhava ikifikhaana fyona fina avaanu vikifijova manguluvi, awu fina vikififuunya, akhayitumfya mwene ku fyona. Khanji akhayinjila na kikhala mu nanda ya Nguluvi, akhayisufya ikiyijova mwene duguli kiija, umwene yu Nguluvi.
\p
\v 5 Aasi! Mungaya luuju kiija nikhandi nikivajovela injowo isi, pina nikhandi lumo noomwe?
\v 6 Omwe mumeenye ishiinu shina shikimusivila uMunansi uMukhome uyo kiwonekha lino, kiija akhawoneshe uluhaavi luna lufwaya.
\v 7 Hata ndeeno, lino isenga insengo saakwe kwa wufiho, na akhava apisenga kwa wufiho, mbakha pina akhasa kiwuusiwa yuna ikimusivila.
\v 8 Apo baheene akhawonekha. Baheene uMutwa uYeesu akhamubuda na kimuyasilinkhania khabisa, kwa wutupikho waakwe wuna wukhawonekha pina akhayinsa.
\p
\v 9 Uluhaavi luna akhayinsa uMunansi uMukhome uyo, akhayinsa ni ngufu soona isa Shetaani\f + \fr 2:9 \fq Shetaani: \ft Yimba iliswi ili mu Maswi aMahensa.\f* na kigaha ifimanyilo, amiitu na mabikha minshi aga wudehi,
\v 10 khanji akhavajanga kwa shila nsila, woona vina viiyaga. Viiyaga, kwa kiiva vasikhayitiishe kishigana ishiyooli shina ndi shavakulusa.
\v 11 Lulwene uNguluvi atawiile valongosewe kwa ngufu iso isa kiyasa, kiija vagahuviilile aga wudehi.
\v 12 Apo woona vina vasihuviilila ishiyooli leelo vishendeevela uwunansi, vakhahigwa.
\s Avaanu vina vabagwilwe kwa wukulukho
\p
\v 13 Leelo ose tisakulwa kimuhonjesa uNguluvi wiila, kwa kiiva yeenyu vahuvililaaji vayeesu, omwe vina uMutwa uYeesu avageene. Tikimuhonjesa uNguluvi kwa kiiva akhavabagwile kihuma pashiyanso isha kiwumbwa, baheene muposheele uwukulukho, kwa nsila ya kivalasiwa nu Numbula uMunofu\f + \fr 2:13 \fq Numbula uMunofu: \ft Yimba iliswi ili mu Maswi aMahensa.\f* na kishihuviilila ishiyooli.
\v 14 UNguluvi wávashemeelaga muwuposheele uwukulukho uwo, kwa nsila ya Mola iNofu yina takhomaga kunyeenyu, baheene muveesaje muhanga mu wutupikho wa Mutwa weesu uYeesu Kilisito.
\v 15 Lino vahuvililaaji vayeesu, mujinaje na kiyinatila amamanyiso gina mwaposheelaga, yive kishilila mu maswi geesu, awu gina tavayandishilaga mu balula.
\p
\v 16 UNguluvi uWiheesu atugeene, kwa mota yaakwe ikituyishilisa wiila na kitupeela ilihuviililo ilinofu.\f + \fr 2:16 \fq Ilihuviililo ilinofu: \ft Ilihuviililo apa, lijovela amaswi amanofu gina uNguluvi wátutahisaaga kiija akhatupeela. \f* Tikimulomba umwene lumo nu Mutwa weesu uYeesu Kilisito kiija,
\v 17 avayishilise inumbula na kivakhangasa, baheene mulogole na kigaha goona gina manofu.
\c 3
\s UPawulo ikivalomba avaanu vamufunyilaje
\p
\v 1 Lino, omwe vahuvililaaji vayeesu, mutufunyilaje kwa Nguluvi kiija iMola iNofu ya Mutwa uYeesu yiyalaalile nyangu na kiposheelwa kwa shitiilo ngaja shina yishwali kunyeenyu.
\v 2 Khanji mutufunyilaje, kiija atukuluse kihuma kwa vaanu avanansi na vavi, kwa kiiva avaanu vinshi vasikimuhuviilila uYeesu Kilisito.
\v 3 Leelo uMutwa uYeesu muyinatifu, asivakhangase omwe na kivadiima kwa Munansi yula uShetaani.
\v 4 Na yuuse tina luhuviililo mwa Mutwa uYeesu, kiiva mwisenga gina tikivajovela khanji musiyiteneshe kisenga.
\v 5 UMutwa uYeesu alongose inumbula seenyu, sive nu lugano ngaja uNguluvi shina iigana na kiiva nu lugugumilo lwa Kilisito.
\s UPawulo ikivapavila awoolo
\p
\v 6 Vahuvililaaji vayeesu, tikivalajisa kwa wutawulilwa wa Mutwa uYeesu Kilisito kiija, muveesaje kutali na vahuvililaaji woona awoolo, vina vasiyinatila amamanyiso gina tavapeelaga.
\v 7 Omwe mumeenye shina yisakulwa kiyinatila shina tikhakheele kunyeenyu kwa luganulo, ose pina tili kunyeenyu tisikhali woolo.
\v 8 Khanji tisikhali tiilya ishakiilya sha muunu tisihomba. Leelo tikhandi tisenga insengo kwa kijimba ishilo ni shiminsi, kiija tisikhaveesaga musigo kwa muunu yoyoona uwa kunyeenyu.
\v 9 Pina tagahaga ndeeno, yisili kiija tisikhandi tikwiliile kiposheela umutango ngaja ugo, leelo tikhandi tiigaha ndeeno baheene tive shihwano kunyeenyu kiija mutufwataje.
\v 10 Pina tikhandi lumo noomwe, tikhandi tikivajovela kiija, “Umuunu yoyoona yuna ikhaana kisenga insengo, asikhaliisaga ishakiilya.”
\p
\v 11 Talogolaga amaswi ago kwa kiiva tapulikhaga kiija, vakwali avanji kunyeenyu vina woolo, vasisenga shoshoona, leelo vikiyiyinjisa mu njowo sa vayaanave.
\v 12 Tikivalajisa na kivapavila avahuvililaaji awo kwa wutawulilwa wa Mutwa uYeesu Kilisito vasingamale, vasenje insengo saanave, baheene vave ni shakiilya.
\v 13 Lino omwe vahuvililaaji vayeesu, musikhakhatalaga kisenga amanofu.
\p
\v 14 Muveesaje meeho nu muunu yoyoona yuna asiyinatila amaswi gina tavayandishilaga mu balula iyi. Khanji musikhahangaji nawo, baheene awone nsoni.
\v 15 Musikhamuwonaji ngaja mulugu, leelo mupavilaji ngaja lukholo lwenyu.
\s Amaswi aga kihwesania
\p
\v 16 Lino, uMutwa uYeesu umunya wulindamafu, avapeelaje uwulindamafu nsiku soona kwa nsila soona. UMutwa uYeesu ave lumo noomwe woona.
\v 17 \sig One Pawulo niyandikha ibalula iya nyunjila iyi kwa liwokho lyangu yuune, ndeeno shilushwali shina niyandikha mu balula sangu soona.\sig*
\p
\v 18 Imota ya Mutwa weesu uYeesu Kilisito, yive lumo noomwe woona.
