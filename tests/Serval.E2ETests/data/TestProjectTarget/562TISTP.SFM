\id 2TI - Sangu Bible Translation
\rem Published in 2011
\h 2 Timoteo
\toc2 2 Timoteo
\toc1 Ibalula ya wuvili iya Pawulo kwa Timoteo
\mt2 Ibalula ya wuvili iya Pawulo kwa
\mt1 Timoteo
\imt Imola yina yilongola
\ip Ibalula iyi, balula ya wuvili kihuma kwa mwanandeje uPawulo, yina ikimuyandishila umumanyisiwa waakwe uTimoteo. Ibalula iyi yayandikhwagwa uluhaavi uPawulo ali nkholeela kiifwa. Uluhaavi ulo akhandi mu shifungo ku Luumi (\xt 2 Timoteo 1:16\xt*). UPawulo akhandi mumanyi wa nkholeela wa Timoteo, khavili khavili wamushemeelaga muswamuve (\xt Vafilipi 2:22; 1 Timoteo 1:2, 18\xt*).
\ip Uluhaavi pina ibalula ya 2 Timoteo yayandikhwagwa, avahuvililaaji va Yeesu vina vakhandi mu wutwa wa Shiluumi vakhandi vilafisiwa. Lulwene uPawulo akhandi mu shifungo, akhandi kimumanyisa uTimoteo kiyijimfilisa mu malava.
\tr \th1 Umulyango\th2 Gina gakwali mu litaafili ili
\tr \tc1 1:1-2\tc2 UPawulo ikimuhunjila uTimoteo
\tr \tc1 1:3–2:13\tc2 Ikimuhonjesa uNguluvi kwa kiiva ya Timoteo na kimukhangasa inumbula
\tr \tc1 2:14–4:8\tc2 Umudimaaji isakulwa kidiima ishipuga sha vahuvililaaji na kikhaana amamanyiso ga wudehi
\tr \tc1 4:9-22\tc2 Aga kimaliisa
\c 1
\s UPawulo ikimuhunjila uTimoteo
\p
\v 1 Ibalula iyi yihumile kunyangu one Pawulo, yuna nili mwanandeje wa Kilisito\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f* Yeesu, ngaja shina akhandi isakula uNguluvi. Wánihagulaga niyalaalise imola ya lutaahiso lwa wuumi kwa vaanu vina vikimuhuviilila uKilisito Yeesu.
\v 2 Nikikuyandishila owe Timoteo yuna uli ngaja muswamu wangu mugani.
\p Imota, ulusungu nu wulindamafu kihuma kwa Nguluvi uWiheesu nu Kilisito Yeesu uMutwa weesu,\f + \fr 1:2 \fq UMutwa weesu: \ft Yimba iliswi \fqa Mutwa\fqa* mu Maswi aMahensa. \f* five lumo noowe.
\s UPawulo ikimuhonjesa uNguluvi na kimujinia uTimoteo
\p
\v 3 Nikimuhonjesa uNguluvi yuna nikimusenjela kwa mahiiva amanofu, ngaja shina vamusenjelaga avambuyeesu vina valongolaga. Nikimuhonjesa uNguluvi shila luhaavi pina nikikukumbukha mu mafuunyo ishilo ni shiminsi.
\v 4 Pina nikigakumbukha amaanyosi gaakho pina tihwesania, nina lihaahi mandu ilya kitangaana noowe, baheene nive nu wushendeefu mandu.
\v 5 Khanji, nikilikumbukha ilihuuvi lyakho lya shiyooli. Ilihuuvi ilyo, akhandi analyope umaayi waakho uEwunike nu mbuyo uwa shidala uLoyisi umusava umaayi waakho, shiyooli na yuuwe unalyope.
\v 6 Lulwene nikikukumbusa kiija, ujimbaje kishisenjela ishipeelwa shina wákupeelaga uNguluvi, pina nikhakuvishiile amawokho gangu.
\v 7 Kiiva uNumbula yuna wátupeelaga uNguluvi asili wa kituviikha tive vatilaaji, leelo wa kitupeela ingufu, ulugano na kiyivavala.
\p
\v 8 Lino, usikhaveesaga ni nsoni kisibedela imola sa Mutwa weesu uYeesu Kilisito, khanji usikhawonaga nsoni kwa kiiva nili mu shifungo kwa kiiva ya mwene. Leelo ugugumilaje mu malava lumo noone kwa kiiva ya Mola iNofu, ngaja shina wipeelwa ingufu nu Nguluvi.
\v 9 Umwene atukulwise, atuviishile tive vavalafu. Asikhagahile ilyo kwa kiiva ya njendo seesu inofu, leelo wágahaga kwa kiiva ya lugulumilo lwakwe ni mota yaakwe. Pina ashaanali kiwumba nyi, wágulumilaga kitupeela imota iyo kwa kimufilikha uKilisito Yeesu kiyinsa kitukulusa.
\v 10 Lino, uNguluvi wáwonensa imota yaakwe kunyeesu, kwa kiyinsa uMukulusaaji weesu uKilisito Yeesu. Umwene wásimena ingufu sa mfwa, wáwonensa uwuumi wuna wungaya wudugo kwa nsila ya Mola iNofu.
\p
\v 11 One nabaagulwa nive mwanandeje, mumanyisaaji na mukhomaaji wa Mola iNofu iyo.
\v 12 Mu ilyo nili mu malava, leelo nisiiwona nsoni kwa kiiva nimumeenye yuna nikimuhuviilila, khanji nimeenye kiija, ishiyooli sha Mola iNofu shina wánipeelaga,\f + \fr 1:12 \fq Ishiyooli sha Mola iNofu shina wánipeelaga: \ft Uluganulo ulunji lukwiliile kiiva, \fqa Uwuumi wangu wuna niwutawiile kwa Nguluvi.\f* akwiliile kishiyangalila wunofu mbakha kifikha ilisiku lila lina uNguluvi akhavahiga avaanu.
\v 13 Ugayinatilaje wunofu amamanyiso ga shiyooli gina nakupeelaga. Uwulanise ago na kisigala ni lihuuvi nu lugano mwa Kilisito Yeesu.
\v 14 IMola iNofu yina wapelwagwa, uyiyangalilaje kwa ngufu sa Numbula uMunofu\f + \fr 1:14 \fq Numbula uMunofu: \ft Yimba iliswi ili mu Maswi aMahensa.\f* yuna ali mukhati yeesu.
\p
\v 15 Timoteo, owe umeenye avaanu woona va mu nyi ya Asiya vanileshile. Mukhati mu awo akwali uFegelo nu Helimogene.
\v 16 Nilomba uMutwa avasungupile ava mu nanda ya Onesifolo, kwa kiiva wiila wiila akhandi ikiyiyishilisa inumbula yangu. Khanji, akhandi asiiwona nsoni kiyinsa kiniloleela pina nikhandi nili mu shifungo.
\v 17 Leelo, pina akhayinsile mu lijumbi lya Luumi, wájimbile kinitavikha mbakha wányaagaga.
\v 18 UMutwa uYeesu, amutanje uOnesifolo kipata ulusungu lwa Nguluvi uMutwa\f + \fr 1:18 \fq UMutwa: \ft Yimba iliswi \fqa Mutwa\fqa* mu Maswi aMahensa.\f* mu lisiku ilya kihigwa inyi. Na yuuwe umeenye wunofu aminshi gina anigahiile mu lijumbi lya Efeso.
\c 2
\s Kiiva nu lugugumilo mu nsengo sa Nguluvi
\p
\v 1 Lino owe muswamu wangu, uve ni ngufu sina siihuma kwa Kilisito Yeesu kwa kishilila imota yaakwe.
\v 2 Wapulikhaga gina nikhandi nimanyisa pa valunjikhaaji vinshi. Lino ago amamanyiso ugatawule ku vaanu vayinatifu vina vakwiliile kivamanyisa avanji.
\v 3 Ugugumilaje mu malava lumo noone, ukho kukwene kiiva musulukhali munofu wa Kilisito Yeesu.
\v 4 Umusulukhali ihegukha kisenga insengo isinji sina sisili sa shisulukhali, baheene amushendeefye umukhome waakwe.
\v 5 Shiisho ndeeno umunya kimenana mu luneeno, asipeelwa ulutono, nda asamenana mu lugoto lwa luneeno.
\v 6 Umuunu yuna iilima kwa kijimba, uyo isakulwa kiiva wa wutasi kiposheela amakhomo.
\v 7 Timoteo, ugaviishe mu numbula gina nikikujovela, kwa kiiva uMutwa akhakupeela uluhala lwa kigamanya goona.
\p
\v 8 Shila lisiku umukumbukhaje uYeesu Kilisito kihuma mu shikholo sha mutwa uDawudi,\f + \fr 2:8 \fq Shikholo sha mutwa uDawudi: \ft Yimba iliswi \fqa Dawudi\fqa* mu Maswi aMahensa.\f* yuna uNguluvi wámufyusaaga kihuma kwa vina vafwile, ngaja shina yiijova iMola iNofu yina niikhoma.
\v 9 Kiiva ya ilyo, one nilafisiwa hata kipinywa na manyololo ngaja nili munansi. Leelo iLiswi lya Nguluvi lisiipinywa.
\v 10 Lino, one nigugumila mu goona kwa kiiva ya vabaagule va Nguluvi, kiija woope vakulusiwe nu Kilisito Yeesu, na kiiva lumo mu wutupikho uwa shiluta.
\p
\v 11 Iliswi ili lya kihuviililwa kiija,
\b
\q “Nda tafwisaga lumo nu Kilisito,
\q khanji tikhava wuumi lumo na woope.
\q
\v 12 Nda tigugumila,
\q tikhatema lumo na woope.
\q Nda tikimukhaana umwene,
\q woope akhatukhaana ose.
\q
\v 13 Nda ose tisikimuhuviilila,
\q umwene akhasigala wa kihuviililwa
\q kwa kiiva umwene shila lisiku wa shiyooli.”
\s Umusenga nsengo yuna ayitiikhwe nu Nguluvi
\p
\v 14 Uvakumbusaaje ago na kivapavila pa Nguluvi, valeshe kikhaanania kwa kiiva ya tujowo tudoodo. Amakhaananio ago gangaya lutono, leelo gikivananga vina vikinipulikha.
\v 15 Ujimbaje kikhoma iliswi lya shiyooli, ngaja shina isakula uNguluvi. Apo usiive musenga nsengo yuna ungaya nsoni kwa kiiva ya nsengo yaakho. Kisenga ndeeno, kukwene uNguluvi idobokha.
\p
\v 16 Uleshe kiyiyinjisa mu njowo sina sisili sa Mutwa sina singaya lutono, kwa kiiva ago gikivaviikha avaanu kutali mandu nu Nguluvi.
\v 17 Amamanyiso gaanave giyalaalila ngaja lilonda lina lisiipona lina liyalaalila muvili goona. Mu shipuga sha awo vakwali uHimenayo nu Fileto,
\v 18 vina valeshile ishiyooli, vayajile mandu. Vinanga ilihuuvi lya vaanu avanji pina viijova kiija ulufyukho lwa vina vafwile lwashilaga.
\v 19 Leelo uluutu luna luvishiilwe nu Nguluvi lujinile, luyandiikhwe amaswi aga,
\q “UMutwa avameenye avaanu vaakwe,”\f + \fr 2:19 \xt Yimba mu litaafili lya Luvaso 16:5. \f*
\q khanji,
\q “Umuunu yoyoona yuna ikiyishemeela kiija umwene wa Mutwa,
\q awuleshe uwunansi.”\f + \fr 2:19 \xt Yimba mu litaafili lya Yohana 10:14.\f*
\m
\v 20 Mu nanda ya munya wusi sikwali inkhonkholo inofu isa lutogo, khanji sikwali inkhonkholo sina sisili sa lutogo. Inkhonkholo iso sikwali isinji sa kisenjela insengo sa shitiilo, isinji sa kisenjela insengo sa mwalu mwalu.
\v 21 Lino, umuunu nda ayivalase kwa kihegukha uwunansi uwo woona, asiive ngaja nkhonkholo imbaagule yina yivalasiiwe na kitiilwa. Ndeeno asiive ikimutanga uMutwa, khanji hambi iiva mubaagule wa nsengo soona inofu.
\p
\v 22 Uwuhegukhaje uwupafu wa wujeleelo, uveesaje mu wugolofu, mu lihuuvi, mu lugano na mu wulindamafu. Uve mu ago goona lumo na vina vifuunya kwa Mutwa, kwa numbula mbalafu.
\v 23 Usikhajelaga kiyinatila ulukhaani lwa shiyasu luna lungaya lutono, kwa kiiva umeenye kiija uwo wuhonsa amabaatu.
\v 24 Khanji, yisisakulwa umuvanda wa Mutwa kiiva munya mabaatu. Leelo, ave muhuugu kwa vaanu woona, mugugumilaaji, yuna ameenye kimanyisa.
\v 25 Khanji, ave ikivapavila kwa wuhuugu vina vikhaanania nu mwene, baheene kwa kimuhuviilila uNguluvi avapeele kilambiisila na kishimanya ishiyooli.
\v 26 Lino, uluhala lwanave lutine, vapoole mu lutego lwa Shetaani,\f + \fr 2:26 \fq Shetaani: \ft Yimba iliswi ili mu Maswi aMahensa.\f* yuna avakheete kiija vave viigaha gina idobokha umwene.
\c 3
\s Gina giwonekha insiku isi isa wudugo
\p
\v 1 Lino, umanyaje kiija, insiku isi isa wudugo kusiive na malava.
\v 2 Uluhaavi ulo, avaanu vasiyigane vaveene, vasiive vapafu va kidobokha ihela, vanya kiyisufya, vanya shidada, vanya maligo, vina vasikivatiila avasafi vaanave, vina vasihonjesa, vangaya wuvalafu.
\v 3 Khanji, vina vasiiva vikivadobokha ava kunyaanave, vina vasisakula kiyitinkhana, vahomegania, vina vangaya kiyiyangalila, vakhali, vina vasidobokha amanofu,
\v 4 vadolelaaji, vanya shidada, vanya matuupa, vina vidobokha kigaha gina amavili gaanave gisakula, viilekha kimugana uNguluvi.
\v 5 Avaanu awo viwonekha pa meeho ga vaanu kiija vikimuyinatila uNguluvi, leelo mu numbula saanave vikhaana ingufu sa Nguluvi. Awo usikhahangaga na woope.
\p
\v 6 Mu awo vakwali vina vihuluta kwa lugulumilo luvi mu nanda sa vaanu, na kivajanjilisa avashimaayi avayasu. Avashimaayi awo vameniilwe nu wunansi, vana wupafu winshi.
\v 7 Avashimaayi awo vikiyimanyisa shila lisiku, leelo vigombola mandu kimanya ishiyooli.
\v 8 Avaanu awo vina vihuluta kwa lugulumilo luvi, visivila ishiyooli ngaja uYaane nu Yambule,\f + \fr 3:8 \fq UYaane nu Yambule: \ft Yiwonekha kiija avaanu ava, vaveene vina vakhandi vawusi va mutwa wa nyi ya Misili. \xt Yimba mu litaafili lya Kihuma 7:11-12.\f* vina vakhananiaga nu Musa. Avaanu ava valulunganisiiwe uluhala, vasikigahuviilila amamanyiso ga lihuuvi lyesu.
\v 9 Leelo vasikwiliile kifikha popoona, kwa kiiva uwuyasu waanave wusiive bahawuvalafu ku vaanu woona, ngaja shina wukhandi uwuyasu wa Yaane nu Yambule.
\s Indaji sa Pawulo kwa Timoteo
\p
\v 10 Leelo owe, uyinatile amamanyiso gangu nu lujendo lwangu, ni lihuuvi, nu lugugumilo, nu lugano, na kiyikhangasa.
\v 11 Umeenye avaanu luna vanilafyaga na kinilemasa pina nikhandi nili mu lijumbi lya Antiyokiya, lya Ikoniyo ni lya Lisitila. Khanji, umeenye kiija nagugumilaga mu malava goona, mbakha uMutwa wánikulusaaga mu ago.
\v 12 Lulwene, woona vina visakula kimuyinatila uNguluvi mwa Kilisito Yeesu, vasiive vilafisiwa.
\v 13 Leelo avadehaaji na vanansi vasikhalekha kiiva vanansi mandu, vakhava viideha na kidehelwa.
\p
\v 14 Lino owe, ugayinatilaje amamanyiso gina wamanyisiwaagwa na kigahuviilila kwa shiyooli, kwa kiiva uvameenye vina vakumanyisaaga.
\v 15 Khanji kihuma uwaana waakho ugameenye aMayandikhwa aManofu gina gikikupeela uwumanyi, hata kiposheela uwukulukho kwa kimuhuviilila uKilisito Yeesu.
\v 16 AMayandikhwa aManofu goona gayandiikhwe mu wulongosi wa Nguluvi. Ago gitanga kimanyisa ishiyooli, kivapavila avaanu uwunansi waanave, kivalongosa pina vinanga, na kivapavila baheene vave ni njendo inofu.
\v 17 Umuunu wa Nguluvi yuna isenga insengo ya Nguluvi ave akhamiliishe, abagwilwe kisenga shila nsengo inofu.
\c 4
\p
\v 1 Nikikulajisa pa Nguluvi nu Kilisito Yeesu, yuna akhavahiga vina wuumi na vina vafwile, khanji akhayinsa kitema, kwa kiiva yumwene Mutwa.
\v 2 Uveesaje wiikhoma iLiswi lya Nguluvi, ugahaje ilyo uluhaavi luna lufwaya na luna lusifwaya. Uveesaje wipavila na kikhajila, uvajiniaje avaanu na kivamanyisa kwa lugugumilo loona.
\v 3 Nikikujova ndeeno, kwa kiiva lukhayinsa uluhaavi, luna avaanu vakhava vasipuliisa amamanyiso aga shiyooli. Leelo, vakhava visakula kipuliisa gina gikivashendeefya hela, na vakhava visakula avamanyisaaji fipuga fipuga va kivamanyisa gina vidobokha aveene.
\v 4 Vakhava viilekha kipuliisa ishiyooli na vakhava viyinatila insimo sa wudehi.
\v 5 Lino owe, uve ukiyiyangalila mu goona, ugugumilaje mu makhamu, sengaga insengo iya kikhoma iMola iNofu ya Nguluvi, ugahaje wunofu mu wuvanda waakho woona.
\p
\v 6 Nikikujovela aga, kwa kiiva visakula kinihumya one ngaja mwela ya divaayi, yina viiponya pa luvala ulwa kihumisa ishadanda.\f + \fr 4:6 \xt Yimba mu litaafili lya Kihuma 29:38-41.\f* Lulwene niijova, uluhaavi lwangu ulwa kiifwa lwafikha.
\v 7 Najimba kilwila amaswi ga lihuuvi lyesu. Lino nagamala amamenano ga luvilo gina nikhandi niisiga, niyangalila amamanyiso ga lihuuvi.
\v 8 Lino yisigeele kipeelwa ulutono lwa kikhala mu wiikhasi wuna inojelwa wiila uMutwa uMuhigaaji wa shiyooli. Ulutono ulo akhanipeela ilisiku lila lina tikhahigwa, yisili kiija yuune hela, leelo na vaanu woona vina vidobokha mandu kimwaga umwene pina akhayinsa.
\s Ililombo lya Pawulo
\p
\v 9 Timoteo, ujimbaje kiyinsa nyangu kunyangu.
\v 10 UDeema wánilekhaga, kwa kiiva wádobokhaga injowo isa mu nyi muno, wálamulaga kiluta ku lijumbi lya Tesalonike. UKelesike wáaluta kula ku Galatiya, uTito wáaluta ku Dalimatiya.
\v 11 Yu Luuka mwene duguli yuna ali noone apa. Uluhaavi pina ukhayinsa, uyinsaje lumo nu Maluko, kwa kiiva umwene mutango wangu mu nsengo sa Nguluvi.
\v 12 Namufilikhaga uTikiko kula ku lijumbi lya Efeso.
\v 13 Pina ukhava wiyinsa, uyinsaje ni likhooti lyangu lina nikhalileshile kwa Kalipo kula ku Tulowa, khanji uyinsaje na mataafili, mandu gala aga nkwembe.
\p
\v 14 UIsikanda umuponda fyuma, wánigahila mavi mandu. UMutwa uYeesu akhamuhiga kwa kiiva ya mavi gaakwe.
\v 15 Na yuuwe uyiyangalilaje nu muunu uyo, kwa kiiva akhandi igomanjila mandu gina tiikhoma.
\v 16 Pina nikhandi nitaviilila ulwa wutasi pa livansa, akhandi akwasiina hata yumo umunya kinitanjilisa, woona vanilekhaga. Nilomba uNguluvi aleshe kivavasisa uwunansi mu ilyo.
\v 17 Leelo uMutwa akhandi lumo noone, wánipeela ingufu isa kikhoma iliswi lyakwe mu shiyooli shoona, baheene avaanu woona vina vasili Vayahuudi vapulishe. UMutwa wánikulusaaga mu mfwa, kwa kiiva nikhandi ngaja nili mu mulomo gwa nyalupala.
\v 18 UMutwa akhanikulusa mu mavi goona na kinidiima, mbakha anifise mu Wutwa waakwe uwa kushaanya. UNguluvi atupikhwe shiluta na shiluta. Amina!
\s Injowo sa wudugo
\p
\v 19 Umuhunjilaje uPulisika nu Akila na vina vali mu nanda ya Onesifolo.
\v 20 UElasito wásigalaga mu lijumbi lya Kolinto. UTilofimo namulekhaga ku Mileeto, kwa kiiva akhandi mutamu.
\v 21 Lino, ugahaje nyangu kiyinsa pina lushaanali kifikha uluhaavi lwa shipepo. UEwubulo, uPude, uLino nu Kilawudiya, lumo na vahuvililaaji va Yeesu Kilisito woona, vikikuhunjila.
\p
\v 22 UMutwa uYeesu ave lumo noowe. Imota yaakwe yive lumo noomwe.
