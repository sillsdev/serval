\id XXA - SANGU Bible Translation
\rem GLOSSARY - Different Chapters used for different Glossaries! Chapter 1 is for the Gospels Mixed with Revelation (by accident). Before typesetting change the USFM markers accordingly
\c 1
\s Uwuganulaaji wa Maswi aMahensa
\b
\p
\v 1 \k Babeeli\k* Likhandi lijumbi likhome paakhati naakhati ya nyi ya Mesopotamiya. Mu litaafili ilya Wugubutulo ilitaawa ili ilya \k Babeeli\k* liyiimile ngaja mushimaayi umushemi yuna ikivajanga avaanu vave vigaala.
\b
\p
\v 2 \k Galilaya\k* Yikhandi booma mu nyi ya Isilaheli, ulubali lwa kunyiikho, mu nyi ya fidunda. Lyope ililamba lina likhandi mu booma iyo, likhandi litambulwa Galilaya.
\b
\p
\v 3 \k Isandikho iya Nguluvi iya lufingo \k* Isandikho iyi yikhandi yitendiilwe kwa mbawo na kipakhwa ni sahaabu. AVayahuudi mu diini yaanave, vakhandi viiwona kiija shombo shinofu mandu pa Nguluvi waanave. Ndeeno, vakhandi vikiyisumula na kiyitwala pa shipuga shaanave shina vakhandi viwungaana kwa kiiva ya Nguluvi (Luvaso 4:5-6; 10:33). Wiila vakhandi vikiyiviikha mukhati ya liheema lyanave, muna vakhandi vikungaana kivawonensa avaanu kiija, uNguluvi akwali kwa nsila ya sandikho iyo.
\b
\p
\v 4 \k Kilisito \k* Kwa Shiyunaani uluganulo lwakwe, \fqa yuna akunuliilwe amafuta\fqa*. Kwa Shihebulaniya viija \k Mesiya \k*. Kwa Vayahuudi yikhandi ngʼoma yaanave umutambule kisusuutwa amafuta pa mutwe umuunu yuna uMutwa uNguluvi wámuhaagula kiiva mutwa waanave. Ishi shikhandi shimanyilo sha kimuviikha mu nsengo. AVayahuudi vakhandi vihepelesa kiija uNguluvi akhamufilikha \k uMesiya\k*, uyo yumwene yuna akhavakulusa kihuma mu malava, khanji yuna akhatema inyi soona.
\b
\p
\v 5 \k Kiihwa ni njala \k* AVayahuudi vakhandi vihwesaga ni njala kwa luhaavi. Amagulumilo aga kiihwa ni njala gakhandi minshi. Ngaja, (1) Kiwonensa kiija vali mu mfwa. Kitaviilila amangʼuulo pina vali mu mfwa. (2) Shimanyilo sha kiija vakhandi vilambiisila kwa kiiva ya wunansi waanave. (3) Kwa kijinia amafuunyo gaanave pina vali mu luhaavi lwa mafuunyo. Avamanyisiwa va Yohana uMutwiniaji na Vafalisaayo vakhandi viyinatila ingʼoma isi isa Shiyahuudi. AVafalisaayo vimanyikhaga kwa kiihwa ni njala shila lijuma mu lijuva ilya wutasi na mu lijuva lya wuna. Yikhandi ngʼoma yaanave kiihwa ni njala kwa lijuva limo hela (kihuma pina lidibula ilijuva mbakha pina liisota), leelo uluhaavi lumonga avaanu viihwa ni njala kwa luhaavi lutali.
\b
\p
\v 6 \k Lufingo\k* Lukundo lwa Nguluvi ku vaanu vaakwe lusilingaana nu lukundano lwa vaanu veene duguli. Mu Lufingo lwa Nguluvi, uNguluvi yumwene yuna itaayisa kiija iiva Wiheesu, khanji MUTWA wa vaanu vaakwe nsiku soona.
\b
\p
\v 7 \k Lusawo lwa Dawudi\k* Iliswi ilya Lusawo lwa Dawudi liwonensa kiija akhandi wa shikholo sha mutwa uDawudi. Khanji likhandi litaawa lina aVayahuudi vakhandi vikimutambula Mesiya. Ilitaawa ili lisikhandi liwonensa kiija uDawudi amusavile umwana uyo. Shiyooli uYeesu wásaviilwe maakha minshi kihuma umutwa uDawudi afwe.
\b
\p
\v 8 \k Lusawo lwa Muunu\k* Ilitaawa ili wutawulilwa wa Yeesu. Amaakha minshi pina akhandi ashaanali kisawa uYeesu, uNguluvi wámuwonensaaga uDaniyeli kiija, akhayinsa umuunu kihuma kwa Nguluvi yuna akhamupeela ingufu ya kitema avaanu va fimyanja fyona (Daniyeli 7:13). Uwutemi waakwe wukhava wa shiluta. UDaniyeli wámutambulaga uyo kiija, yumwene Lusawo lwa Muunu. Hata uYeesu pina ikiyiwonensa umwene, iijova kiija umwene Lusawo lwa Muunu (Maluko 2:10; 2:28; 8:31).
\b
\p
\v 9 \k Lusawo lwa Nguluvi \k* Uluganulo lwakwe, lulumo nu \k Kilisito \k* (Maluko 14:61) awu lya \k Mesiya \k* yisili kiija uNguluvi wátoolaga umudala na kisava umwana, kwa kiiva uNguluvi Muwumbaaji wa fiinu fyona. Kihuma pashiyanso uLusawo lwa Nguluvi akhandi lumo nu Nguluvi (Yohana 1:1). Iliswi ilya Lusawo liwonensa kiija, uDaada uNguluvi nu Mutwa uYeesu vali shiinu shimo. Sabuli 2:7 yikitiwonensa kiija, uMesiya akhatambulwa Lusawo yuna ahumile kwa Nguluvi, yuna akhavalongosa avaanu vaakwe.
\b
\p
\v 10 \k Malayikha\k* Ava vavanda na vanandeje va Nguluvi mu Wutwa waakwe uwa kushaanya na mu numbula. Awo vatalile kiwumbwa pina avaanu vasinawumbwe, ndeeno aveene vasilingeene na vaanu. Khanji vinshi usikwiliile kivavasa (Sabuli 103:20;148:2; Isaaya 6:2-3). Lino mu litaafili ilya Wugubutulo ilitaawa lya \k Malayikha\k* uluganulo lwakwe, mwanandeje wa shipuga sha vahuvililaaji.
\b
\p
\v 11 \k Mwana Nkholo \k* Mu litaafili lya Wugubutulo, uMwana Nkholo shihwano sha Yeesu Kilisito. Akhafwile kiiva ya wunansi wa vaanu na kiyimena imfwa na kiiva Mutwa wa wuumi nu wukulukho (Wugubutulo 5:6,9,12; 7:14;12:11). Umwene muhigaaji wa vaanu woona, Mutwa wa vatwa na mukhome yuna ifuunywa kushaanya (Wugubutulo 7:17;14:1,10; 17:14).
\b
\p
\v 12 \k Nanda imbaagule iya kifuunyila\k* yikhandi mu lijumbi lya ku Yelusalemu. Ili likhandi lijumbi likhome mu nyi ya Isilaheli. Mu nanda iyo mumwene aVayahuudi vakhandi vitwala ifyadanda fyanave kwa Nguluvi. Ukho kukwene vakhandi viiluta kifuunya uluhaavi lwa lisiku lya shiwungo na kihumya ifyadanda. Inanda iyi yikhandi nu \k lukeeke lwa kunja\k*, umo mumwene vakhandi vikungaana avaanu vina vasili Vayahuudi. Mukhati mu lukeeke ulu mukhandi muna lukeeke ulunji luna vakhandi vikungaana aVayahuudi vina vasili vatambule. Baheene paakhati naakhati ya lukeeke ulo kukhandi ni \k nanda imbaagule\k* yina vakhandi viyinjila avatambule veene duguli. Iyo yikhandi yibagwilwe luvala luvili nu mwenda. Uluvala lumo pakhandi pitambulwa \k Panofu, \k* uluvala ulunji pakhandi pitambulwa \k Panofu pa Panofu\k*. Apo \k Panofu\k* akhandi iyinjila umutambule yoyoona umulongosi uwa kisenga insengo ya shitambule (Luuka 1:8-11). \k Panofu pa Panofu\k* akhandi iyinjila umutambule umukhome mwene duguli gwalimo kwa mwakha (Njowo sa Valaawi 16).
\b
\p
\v 13 \k Nanda iya kifuunyila\k* yikhandi nanda pina vikungaana aVayahuudi ilijuva lya Sabaato, kimufuunya uNguluvi waanave. Amajumbi goona ga Isilaheli gakhandi ni nanda iso. AVayahuudi vina vakhandi viikhala kunja ya Isilaheli, vakhandi vasenjile inanda iso isa kifuunyila. Mu nanda isi mumwene vakhandi viyimbilila aMayandikhwa aManofu na kimanyisa indaji sa Nguluvi. Uluhaavi ulunji vakhandi vihijila amakhole mu nanda iso . Kwa Shiyunaani viija \qt Sinagoogi\qt*.
\b
\p
\v 14 \k Numbula uMunofu\k* UNguluvi ali yumo, leelo ikiyiwonensa kiiva yu Nguluvi uWiheesu, yu Yeesu uLusawo lwa Nguluvi nayu Numbula uMunofu. AMayandikhwa aManofu gikimutambula uNumbula uMunofu kiija, ikivawulanisa avaanu (Yohana 14:26, Wugubutulo 2:7,11,17,29; 3:6,13,22). Umwene ikivatanjilisa avaanu kimufuunya uNguluvi (Valuumi 8:26). Khanji umwene ikivapeela avanandeje va Kilisito uwumanyi (Vakolinto 12:4-11), ngaja kikuwa amalago (Wugubutulo 19:10, 22:6). UNumbula uMunofu nda amuyinjile umuunu ikimuwonensa amahilu (Wugubutulo 1:10, 4:2, 17:3, 21:10).
\b
\p
\v 15 \k Pasaakha\k* Shikhandi shiwungo shina uNguluvi wávalajisaaga aVaisilaheli kiija vakumbushe kikulusiwa nu Nguluvi kula ku nyi ya Misili kuna vakhandi vavanda (Kihuma 12:27). IPasaakha uluganulo lwakwe, \fqa kishila\fqa*. Ilitaawa lya Pasaakha lyavakumbusaaga aVaisilaheli pina uNguluvi ishilaga inanda sa Vaisilaheli, pina ikivabuda avaana va wutasi kisawa ava shidiimi aVamisili (Kihuma 12:27). Leelo uNguluvi asikhavabudile avaana ava wutasi ava shidiimi aVaisilaheli, vina vaali mu nanda sina vaali vapashile idanda ya nkholo, mu malyango ga kumwandi aga nanda saanave. Idanda shaali shimanyilo sha kiiva, vakulusiiwe mu wuhigo wa Nguluvi wuna viipata avanansi (Kihuma 12:5,7,12-13;21-23; Njowo sa Valaawi 17:11). Shaganile kishila ishiwungo sha Pasaakha, aVayahuudi vayansiise kiwunga ishiwungo sha makhaate gina gasivishiilwe ilihelu, kiyansisa ilisiku lya ishumi na sina, isa mwesi gwa wutasi mu khalenda iya Vayahuudi, mbakha ilisiku lya mashumi gavili ni limo. Uluhaavi ulo viliisaga amakhaate gina gangaya lihelu ngaja shina vigahaga avambuyaanave pina vahumile ku Misili (Kihuma 12:15-20). Ishiwungo sha Pasaakha ni sha makhaate gina gangaya lihelu fyali fisenjekhaga papaamo.
\b
\p
\v 16 \k Sabaato\k* Likhandi lisiku lya kituuya. ISabaato ku Vayahuudi yikhandi yiyansa pa lijuva lya wusaanu pashaamihe mbakha pa lijuva lya mutanda pashaamihe. UNguluvi wáwumbaga uwulanga ni nyi ni fiinu ifinji mu nsiku mutanda, baheene ilisiku lya fungati wátuuyaga kiiva wámalaga insengo ya kiwumba. UNguluvi wájovile khanji avaanu vasengaje insengo nsiku mutanda, baheene ilisiku lya fungati liiva lya kituuya, khanji lisiku libaagule lya kifuunya (Kihuma 20:8-11). AVafalisaayo vakhandi viyinatila mandu ingʼoma iyi, khanji vayonjelesaaga indaji saanave nyinshi pa lijuva ilyo. Valajisaaga insengo isinji nyinshi, kiija sisisakulwa kisengwa ilijuva ilyo, hata yive kiponia (Maluko 3:1-6), hata yive kideenya amahoojo ga ngano (Maluko 2:23-24). Nda awoneshe umuunu yuna asiyinatila amamanyiso ago, vakhandi vikimukhalalila mandu. Avaanu ava vikhananiaga mandu nu Yeesu ulwa Sabaato.
\b
\p
\v 17 \k Shipuga sha valongosi\k* shikhandi shilongosewa nu mutambule umukhome. Vakhandi vakwali avamanyisaaji va ndaji, avatambule avakhome na vagosiivaha avamonga va Vayahuudi. Ava vaveene vakhandi viyimiilila insengo soona sa Vayahuudi. Insengo sa shipuga ishi yikhandi kiloleela na kiyimiilila uwulongosi wa Vayahuudi mu mafuunyo ni nsengo isinji, ngaja kihiga amakhole. Ishipuga ishi shikhandi shitambulwa \k Sanihedilini\k* (Maluko 14:43).
\b
\p
\v 18 \k Shiwungo sha Vayahuudi isha fiyumba \ft Shikhandi shiwungo shina aVayahuudi, vawungaga uluhaavi lwa nkungulo iya Masabiibu na Maseyituni, na kifuunya inoonya ya mwakha guna guyinsa. Pina viwungaga ishiwungo isho isha fiyumba, vikhalaga mu fiyumba fina vasenjeele amahamba ga mapishi. Vagahaga ndeeno, baheene vave nu luuju ulwa vambuyaanave, shina vashuulaga na kikhala mu luvanda kwa maakha mashumi gana. \xt Yimba mu litaafili lya Njowo sa Valaawi 23:33-36, 39-43; Luuju lwa Ndaji 16:13-16\xt*. Avaanu vinshi vakhandi viiluta ku Yelusalemu kiiva lumo mu shiwungo isho
\p
\v 19 \k Shetaani \k* Uyu mulugu wa Nguluvi, imenana na gina uNguluvi agulumiile (Mat 4:1-12; Maluko 8:31-33). Leelo uShetaani asikwiliile kimena kwa kiiva kiifwa na kifyukha kwa Yeesu Kilisito, wámumenaga uShetaani na kivakulusa avahuvililaaji kihuma mu ngufu saakwe (Mat 12:28-29; Vahebulaniya 2:14-15; 1Yoh 3:8). UShetaani ikivasivila avaanu vasikhamanyaga wala vasikhalihuvililaga iliswi lya Nguluvi (Mat 13:9; 2 Vakolinto 4:4). UYeesu Kilisito akhatina kwa wutawulilwa na kwa wutupikho (Wugubutulo 20:10).
\b
\p
\v 20 \k Shidunda sha Sayuni \k* Apa baheene pina pasengwagwa na Vakanaani pave shihwano isha wiikhalo uwa Nguluvi mu nyi soona. Ilitaawa ilyo litambulaga imola sa Nguluvi nu wukulukho waakwe ku Vaisilaheli (Sabuli 20:1-2;53:6; Isa 28:16; Valuumi 11:26) Mu lufingo ulupya ilitaawa ili ilya \k Shidunda sha Sayuni \k* liyiimile ngaja shihwano sha wukulukho mandu. Kuveene ilitaawa lya Sayuni likhandi nu luganulo lwa Yelusalemu iya kushaanya kwa Nguluvi, kuna avaanu va ukho vasaviilwe kihuma kushaanya (Vahebulaniya 12:22-24; Vagalatiya 3:26-28; Wugubutulo 3:12;21:1-4).
\b
\p
\v 21 \k Vafalisaayo\k* vakhandi shipuga sha vaanu mu nyi ya Vaisilaheli. Avaanu awo vakhandi vijinia kisiyinatila indaji sa Musa. Khanji vijiniaga amamanyiso ga vagosiivaha ava pawukuulu, sina avagosiivaha vaanave vaganulaga na kiyonjelesa mu ndaji sa Musa, sina sayandikhwagwa mu mataafili gasaanu aga wutasi mu Lufingo uLukuulu. Avaanu ava vayiviikhaga kiiva vangaya wunansi vina viyinatila wunofu ingʼoma sa Vaisilaheli, khanji vakhandi vasihansa ingʼoma sa vahensa. AVafalisaayo ava vakhandi vana lihuuvi lya kiija lukwali ulufyukho lwa vaanu vina vafwile.
\b
\p
\v 22 \k Vamanyisaaji va ndaji\k* vakhandi shipuga sha vaanu mu nyi ya Vaisilaheli. Avaanu awo vakhandi vimanyisa indaji sa Nguluvi ngaja shina yiyandiikhwe mu mataafili gasaanu aga wutasi (amataafili ga Musa), mu mataafili ga Lufingo uLukuulu. Ilitaawa ilinji vamanyikhaga \k vayandikhaaji\k*. Mu ava, vinshi vakhandi viihuma mu shipuga sha Vafalisaayo.
\b
\p
\v 23 \k Vasadukaayo\k* vakhandi shipuga sha vaanu mu nyi ya Vaisilaheli. Avaanu ava vakhandi vijinia kisiyinatila indaji sa Musa shina siyandiikhwe. Ava vakhandi vasiyinatila amamanyiso ga vagosiivaha ava pawukuulu, gina avagosiivaha vaanave vaganulaga na kiyonjelesa mu ndaji sa Musa, ngaja shina yiyandiikhwe mu mataafili gasaanu aga wutasi mu Lufingo uLukuulu. Ava vakhandi vasiina ilihuuvi lya kiija lukwali ulufyukho lwa vaanu vina vafwile (Maluko 12:18).
\b
\p
\v 24 \k Vatambule\k* vakhandi vaanu vina vahagwilwe kihumya ishadanda kwa Nguluvi kwa kiiva ya Vaisilaheli woona. Vakhandi viihumya ishadanda mu nanda imbaagule iya kifuunyila ku Yelusalemu. Avatambule ava vakhandi vihagulwa kihuma mu shikholo sha Haluni. Ishikholo isho shahumaga kwa Laawi, yumo mu vaana va Yaakobo vina vakhandi lishumi na vavili. Mu vatambule ava akhandi akwali, \k umutambule umukhome\k*, uyu yumwene yuna wávalongosaaga avatambule woona mu Isilaheli. Umutambule uyu akhandi nu wutawulilwa wa kihuluta panofu pa panofu mu nanda imbaagule gwalimo hela kwa shila mwakha. Apo baheene akhandi iihumya ishadanda kwa Nguluvi kwa kiiva ya wunansi waakwe na vaanu woona (Njowo sa Valaawi 21:10). Khanji akhandi yumwene mukhome wa \k shipuga sha valongosi (Sanihedilini)\k* (Maluko 14:53). \k Avatambule avakhome \k* ava vakhandi vayimililaaji va vatambule avanji. \k Avatambule \k* avanji vakhandi visenga insengo sa shila lijuva ilya shitambule ngaja shina vavishiilwe mu wulongosi.
\b
\p
\v 25 \k Vatofya khoodi\k* vakhandi Vayahuudi vina vakhandi visenga insengo sa kitofya ikhoodi mu wutwa wa shipagani uwa Shiluumi. AValuumi vakhandi vikivakhamiilisa aVayahuudi kihomba ikhoodi. Khanji avatofya khoodi vamonga vakhandi viitofya ikhoodi nkhome kishila ishijelo shina shivishiilwe, baheene isa pashaanya sikhandi siiva saanave. Mu ago, aVayahuudi vakhandi vikivasala mandu avatofya khoodi, khanji vakhandi vikivaloleela ngaja vanya wunansi mandu. ULaawi akhandi mutofya khoodi. Yimba mu litaafili lya Maluko 2:13-17 shina uYeesu pina wámushemeelile uLaawi.
\b
\p
\v 26 \k Yelusalemu \k* lijumbi lina likhandi lisenjiilwe na Vayahuudi, mu lijumbi ili mumwene mukhandi musenjiilwe inanda imbaagule iya kifuunyila. AVayahuudi woona vakhandi viiluta shila mwakha kimufuunya na kimuhumisa uNguluvi ifyadanda fyanave.
\b
\p
\v 27 \k Wusimu \k* Mu litaafili ilya Lufingo uLukuulu, iliswi ili likhandi liganula uwiikhasi wa vaanu vina vafwile (Nsengo sa Vanandeje 2:27; Sabuli 16:10). Vakhandi vihuviilila kiija, ilisiku limonga avaanu woona vakhafwa na kiluta ku wusimu, vave vana wusi awu vapiina, vave vana njendo nofu awu mbi. (Ayuubu 3:13-19; Luuka 16:19-31). Ndeeno, avaanu vakhandi vikiwuwona uwusimu ngaja mulugu waanave (Sabuli 6:5). UYeesu Kilisito wáganaga kiifwa na kifyukha, imfwa nu wusimu fyava fisitiilwa khanji. UNguluvi wáwonensaaga bahawuvalafu kiija uwuumi wa shiluta, wukwali (Mat 16:18; 2 Tim 1:10; Vahebulaniya 2:14-15; Wugubutulo 1:17-18).
\c 2
\rem Faharasa kwa Nyaraka za Kichungaji
\s Uwuganulaaji wa Maswi aMahensa
\b
\p
\v 1 \k Amina\k* Avaanu pina viimala kimufuunya uNguluvi viija \k Amina\k*. Iyi yiganula kiija vaamala kimufuunya, baheene viyiitikha kiija gina vafuunya ga shiyooli.
\b
\p
\v 2 \k Kilisito \k* Kwa Shiyunaani uluganulo lwakwe, \fqa yuna akunuliilwe amafuta\fqa* . Kwa Shihebulaniya viija \k Mesiya\k*. Kwa Vayahuudi yikhandi ngʼoma yaanave umutambule kimupakha amafuta pa mutwe umuunu yuna uMUTWA uNguluvi wámuhaagula kiiva mutwa waanave. Ishi shikhandi shimanyilo sha kimuviikha mu nsengo. AVayahuudi vakhandi vihepelesa kiija uNguluvi akhamufilikha \k uMesiya\k*, uyo yumwene akhavakulusa kihuma mu malava, khanji yuna akhatema inyi soona.
\b
\p
\v 3 \k Kipyanisa\k* Uluganulo lwakwe, \fqa kihomba amahombo gina umuunu yumonga wáhombaga kwa kiiva ya kimukulusa umuunu kihuma mu wuvanda\fqa*. UYeesu wáganile kiifwa wáhombile amahombo ga kimuviikha umuunu ave ayiyesheele.
\b
\p
\v 4 \k Lufingo \k* lukundano lwa Nguluvi ku vaanu vaakwe lusilingaana nu lufingo lwa vaanu veene duguli. Mu Lufingo lwa Nguluvi, uNguluvi yumwene yuna itaayisa kiija iiva Wiheesu khanji MUTWA wa vaanu vaakwe insiku soona.
\b
\p
\v 5 \k Mukulusaaji\k* Mu Lufingo Lupya iliswi ili uluganulo lwakwe “yuna ikulusa kihuma mu wuhigo wa Nguluvi uwa kiifwa na kiiva nu wiikhasi wa shiluta.” Likwiliile kimutinila uWiheesu uNguluvi awu uYeesu Kilisito.
\b
\p
\v 6 \k MUTWA\k* nu \k Mutwa \k* Ilitaawa ili lina liyandiikhwe \k MUTWA\ft * likimutambula uNguluvi uWiheesu. Ilitaawa ili lina liyandiikhwe \fqa Mutwa \ft * likimutambula uYeesu Kilisito.
\b
\p
\v 7 \k Mwanandeje\k* akhandi muunu yuna uKilisito ikimufilikha kimusenjela insengo yaakwe uKilisito. Insengo inkhome isa mwanandeje sikhandi, (1) kiiva mubedelaaji wa shiyooli kiija uYeesu Kilisito wáfyukhaga kihuma kwa vina vafwile (2) kikhoma iMola iNofu na kiyansisa ifipuga fya vahuvililaaji va Yeesu (3) kilamula injowo sa mamanyiso ga shiyooli. Kiyankha amaposo na kivamanyisa avaanu shina yisakulwa kiiva nu wiikhasi wunofu wa shiKilisito.
\b
\p
\v 8 \k Nsiku sa wudugo\k* Amaswi aga giitina uluhaavi lwa paakhati ya kifyukha kwa Yeesu na kitina kwa mwene mu nyi iyi. Ndeeno nsiku sa wudugo uluhaavi lwa Pawulo sikhandi siyansiise.
\b
\p
\v 9 \k Shetaani\k* mulugu mukhome wa Nguluvi. UShetaani lilungu lina likigalongosa amalungu aganji. IBibiliya yikimujova uShetaani kiija numbula mbi, mubudaaji khanji mudehaaji. Ulugulumilo lwakwe kivajanjilisa avahuvililaaji va Nguluvi kiija vasikhamuyinatilaga uNguluvi na kivasitaakha pa Nguluvi.
\b
\p
\v 10 \k Shiyunaani\k* Amayandikhwa aga Lufingo Lupya gakhandi gayandiikhwe kwa Shiyunaani.
\c 3
\rem Faharasa kwa Mwanzo nzima
\s Uwuganulaaji wa Maswi aMahensa
\b
\p
\v 1 \k Abulahamu \k* akhandi mwana wa Teela. Khanji akhandi mugoosi wa Saala na wiihe wa Isaaka nu Ishimayeli. Umwene akhandi yuyuumo wa vawiihe vatatu avakhome va Isilaheli. Ilitaawa lyakwe ilya wutasi akhandi itambulwa \it Abulahamu \it*. Kwa Shihebulaniya ilitaawa ili uluganulo lwakwe, \fqa Daada mukhome\fqa*. UAbulaamu wáganile kifisa maakha mashumi fungati ni fungati, uNguluvi wálisetulaga ilitaawa ili, wámutambulaga \it Abulahamu. \it* Uluganulo lwakwe \it Daada wa vaanu vinshi \it* (Shiyanso 17:5). Shiyanso 15:6 yiijova, “UAbulaamu wámuyinatilaga uMUTWA, woope uMUTWA wámwaga uAbulaamu kiija muunu mugolofu.” AVakilisito vikimufwata uAbulahamu shina wámuyinatila uNguluvi. (Vagalatiya 3:6-7,29; Vahebulaniya 11:8-9). Kwa kiyihuviilila kwa Abulahamu, uNguluvi wátutahisaaga kituyimiilila ose ni nyi yoona (Shiyanso 12:1-7; 17:1-22).
\b
\p
\v 2 \k Amoni/Vaamoni \k* Shimyanja sha vaanu vina vasili Vahebulaniya, vina vakhandi viikhala kunena ya nyi ya Kanaani (Shiyanso 19:36-38). Avaanu ava vahumaga kwa Looti, uLooti akhandi mwana wa muvaha wa Abulahamu.
\b
\p
\v 3 \k Amoli/Vaamoli \k* Litaawa lya vaanu va fimyanja finji vina vikhalaga ku nyi ya Kanaani (Shiyanso 10:16, 14:7, 49:22).
\b
\p
\v 4 \k Falawo \k* likhandi litaawa lya mukhome wa wutwa wa ku Misili. Ilitaawa ili likhandi lya nanda inkhome iya shitwa ya vaanu va ku Misili (Shiyanso 40:1-2).
\b
\p
\v 5 \k Mutwa Nguluvi\k* Kwa Shihebulaniya yiyandiikhwe \it YHWH\it*. Ili litaawa lya Nguluvi. Vahebulaniya viija \it Yaahweh \it*. Mu litaafili lya \xt Shiyanso\xt* kwa Shisangu tiyandiishe \k Mutwa Nguluvi.
\b
\p
\v 6 \k Isaaka \k* UIsaaka akhandi mwana wa Abulahamu. Ilitaawa ili uluganulo lwakwe \it luhekho \it*. UIsaaka akhandi wiihe wa Yaakobo nu Esawu. Khanji yumwene yuna uNguluvi wámujovaga uAbulahamu amuhumye ave shadanda (\xt Shiyanso 21:3\xt*).
\b
\p
\v 7 \k Isilaheli/Yaakobo\k* Isilaheli litaawa ilinji lya Yaakobo lina wápelwagwa nu Nguluvi (\xt Shiyanso 32:22-32; 35:9-10\xt*). Ilitaawa ili lina nganulo sivili, uluganulo ulwa wutasi \it imenana nu Nguluvi \it*, uluganulo ulwa wuvili \it uNguluvi imenana \it*. UIsilaheli akhandi mwana wa Isaaka na akhandi musukulu wa Abulahamu. Khanji uIsilaheli akhandi daada wa vaana ishumi na vavili, vina vakhandi linsina lya shimyanja shoona isha Isilaheli (Shiyanso 35:22-26).
\b
\p
\v 8 \k Kanaani \k* Nyi inya litaawa lya Vakanaani, uluganulo lwakwe vaanu va nyi iyi. Inyi iyi yiyeene uAbulahamu wátahisiwaagwa nu Nguluvi kiija, akhapeelwa yive yaakwe ni shisafi shaakwe (Shiyanso 12:5-7; Vasaa 34:1-12). Ifisafi fya Vaisilaheli fyayinjilaga mu nyi iyi uluhaavi lwa wuyimililaaji wa Yoshuwa (Yoshuwa 1:10-3:17).
\b
\p
\v 9 \k Luvala lwa kimuhumisa uNguluvi ishadanda isha kinyaanywa \k* Uluvala ulu lukhandi lusengwa kwa mangʼanga awu kwa matofaali (Shiyanso 8:20; Kihuma 20:24-25; 1 Vatwa 7:48).
\b
\p
\v 10 \k Lijooja lina lili mu linyangʼongo\k* luvala luna avaanu vakhandi visiilwa. Amajooja ga Vayahuudi gakhandi gasilingeene na majooja ga Vasango. Muhwano gumo vakhandi vihimba mu lipaama. Aga mu lipaama gakhandi gihimbwa giiva ngaja mongolo. Visiila avaanu, papeene viviikha ilingʼanga likhome vigubishila pa mulyango ugwa kihulutila mu lijooja (Shiyanso 23).
\b
\p
\v 11 \k Malayikha \k* Ava vanjaajila va Nguluvi vina vikivaleetela avaanu imola kihuma kwa Nguluvi. Khanji vikivatanjilisa avaanu va Nguluvi. Pina visakula kiwonekha kwa vaanu, vasiwonekha kiija numbula. (Shiyanso 16:7-12; Luvaso 22:22-35).
\b
\p
\v 12 \k Sadaakha \k* Fiinu fina uNguluvi wálajiise avaanu vaveesaje viihumya. Ifiinu ifi fikhandi; ifidiimwa, inkhaata ni mwelu. Mu lufingo lwa wutasi kukhandi kuna sadaakha paayo paayo ngaja, isadaakha isa kiwuusa uwunansi. Uluhaavi ulo, avaanu vina vakhandi vikimuhuviilila uNguluvi, vakhandi vikimuhumisa isadaakha iya kimuhonjesa na kimulomba ajove uwunansi waanave waasila. Khanji vakhandi viihumya isadaakha vikimulomba imota nyinshi. Ifidiimwa fina fikhandi fiibudwa fikhandi; ingʼombe, inkholo ni mene.
\b
\p
\v 13 \k Lufingo\k* Lufingano lwa vaanu vavili awu vinshi vina vikiyiyiiga, vasikhandi viyiitikhwa kilupungania shina vapulinkhana. Mu lufingo lwa wutasi uMUTWA wáfingaga nu Nuhu, uAbulahamu, uIsaaka nu Yaakobo. Khanji wáyiwonensaaga ku Vaisilaheli kiija umwene yu Nguluvi waanave, na wávawonensaaga avaanu vayinatilaje indaji sina wávapeelaga uMusa (Kihuma 12-15). UNguluvi pina akhandi iigaha ulufingo na Vaisilaheli, aVaisilaheli vayiyiigaga kiija vakhagaha gina uNguluvi avajoveele. Uluhaavi ulu, vakunulilwagwa idanda ya shadanda shina vakhandi vashinjile kiwonensa kiija uNguluvi wáfinga kuveene (Kihuma 24:3-8). Uluhaavi lwa lufingo ulupya uYeesu wáfingaga ku mfwa yaakwe, wáhumyaga isadaakha ya lufingo kwa Nguluvi. Kwa nsila iyo, avaanu vina vakhamuhuviilila vakhakulusiwa (Yelemiya 31:31-34; Luuka 22:14-20).
\b
\p
\v 14 \k Muunu \k* Kwa Shihebulaniya iliswi ili litaviilila nganulo sitatu, ulwa wutasi litaviilila kiija "litaawa lya muunu" (Shiyanso 2:6-7), khanji yikwiliile kiiva "vaanu woona va nyi yoona" (Shiyanso 1:26,27) awu yikwiliile kiiva litaawa lya muunu uwa wutasi yuna wátambulwagwa "Adamu" (Shiyanso 2:20b,3:17,21).
\b
\p
\v 15 \k Mwafu\k* Shiinu shina shikimugaha umuunu akhaanwe nu MUTWA awu akhaanwe na vaanu avanji. Umuunu iiva mwafu nda wáagaha uwushaafu ngaja kiilya ifyakiilya fina fikhandi fikhaniilwe, kimukhata umuunu umunya wutamu wa nyawulova awu kigukhata umufimba (Shiyanso 34:5, 49:4; Maluko 5:33). Umuunu umunya waafu asiyiitikhwa kihansinkhana na vaanu avanji, awu kikhata ifiinu fya MUTWA.
\b
\p
\v 16 \k Fisafi 12 ifya Isilaheli\k* Ifimyanja ifi fifyene linsina lya vaanu va Isilaheli. Uwuhuma waanave vaana 12 va Yaakobo (Shiyanso 29:31-20:24, 46:1-34.)
\b
\p
\v 17 \k Shipugo ishikhome mandu\k* Shiinu shina uNguluvi wámujovelaga uNuhu ashitende, baheene akulushe umwene na vaanu va mu nanda yaakwe ni fiinu fimonga fina fyumi. Uluhaavi lwa noonya yila inkhome ni fisansa fya malenga fikhandi fikunukha na kigubikha inyi yoona, ishipugo shayembelaga pashaanya ya malenga (Shiyanso 6:9-22).
\b
\p
\v 18 \k Shekeli\k* Shuuma sha hela sa beyi nkhome mandu. Ishuuma ishi shisheene vakhandi vihombela pina viigula ifiinu uluhaavi ulo (Shiyanso 23:13-16).
\b
\p
\v 19 \k Vaheti \k* Ava, vaanu va shimyanja ishinji sha vaanu vina vakhalaga inyi ya Kanaani. Avaanu ava vaveene vamugusisaaga uAbulahamu umugunda pa Makipela (Shiyanso 23). Khanji uEsawu umwana wa Isaaka wávaagaga avaali va Shiheti na avaali awo vavagahaga inumbula sivalume uIsaaka nu Lebeka (Shiyanso 24:34-35, 27:46).
\b
\p
\v 20 \k Vakanaani \k* Avaanu ava vakhandi viikhala inyi ya Kanaani pina aVaisilaheli vakhandi vashaanali kifikha ku nyi iyi iya Kanaani. Vaganile kifikha aVaisilaheli, aVakanaani avanji vakhandi vakwali, vayitenekhaga kikhala inyi ya Kanaani.
\b
\p
\v 21 \k Sanaamu sa manguluvi\k* Ifinguluvi ifi fikhandi fihongolwa, baheene avaanu vakhandi vikififuunya na kifilomba. Avaanu vala vasikhandi vikimuhuviilila uNguluvi wa shiyooli, vakhandi viviikha isanaamu mu nanda baheene five fiyangalila inanda saanave (Shiyanso 31:19, 35:2).
\b
\p
\v 22 \k Yusufu \k* UYusufu akhandi mwana wa 11 wa Yaakobo. Umwene akhandi mwana wa wutasi wa Yaakobo kwa mudala waakwe uLaheli. UYusufu wágusiwaaga ku Misili wáava muvanda. Ukho uYusufu wáava muunu mukhome wa nyi ya Misili (Shiyanso 37-50).
\c 4
\rem Faharasa kwa Mwanzo 1-11
\s Uwuganulaaji wa Maswi aMahensa
\b
\p
\v 1 \k Amoli / Vaamoli \k* litaawa lya vaanu va fimyanja finji, vina vikhalaga ku nyi ya Kanaani (Shiyanso 10:16, 14:7, 49:22).
\b
\p
\v 2 \k Abulahamu \k* akhandi mwana wa Teela. Khanji akhandi mugoosi wa Saala na wiihe wa Isaaka nu Ishimayeli. Umwene akhandi yuyuumo wa vawiihe vatatu avakhome va Isilaheli. Ilitaawa lyakwe ilya wutasi akhandi itambulwa \it Abulaamu \it*. Kwa Shihebulaniya ilitaawa ili uluganulo lwakwe “Daada mukhome.” UAbulaamu wáganile kifisa maakha mashumi fungati ni fungati, uNguluvi wáliseetulaga ilitaawa ili, wámutambulaga \it Abulahamu. \it* Uluganulo lwakwe, “Daada wa vaanu vinshi” (Shiyanso 17:5). Shiyanso 15:6 yiijova, “UAbulaamu wámuyinatilaga uMUTWA, woope uMUTWA wámwaga uAbulaamu kiija muunu mugolofu.” AVakilisito vikimuyinatila uNguluvi ngaja shina uAbulahamu wámuyinatilaga (Vagalatiya 3:6-7,29; Vahebulaniya 11:8-9). Kwa kiyihuviilila kwa Abulahamu, uNguluvi wátutahisaaga kituyimiilila ose ni nyi yoona (Shiyanso 12:1-7; 17:1-22).
\b
\p
\v 3 \k Luvala lwa kimuhumisa uNguluvi ishadanda isha kinyaanywa \k* Uluvala ulu lukhandi lusengwa kwa mangʼanga awu kwa matofaali (Shiyanso 8:20; Kihuma 20:24-25; 1 Vatwa 7:48).
\b
\p
\v 4 \k Malayikha \k* Ava vanjaajila va Nguluvi vina vikivaleetela avaanu imola kihuma kwa Nguluvi. Khanji vikivatanjilisa avaanu va Nguluvi. Pina visakula kiwonekha kwa vaanu, vasiwonekha ngaja numbula, leelo viwonekha ngaja vaanu (Shiyanso 16:7-12; Luvaso 22:22-35).
\b
\p
\v 5 \k Muunu \k* Kwa Shihebulaniya iliswi ili litaviilila nganulo sitatu, ulwa wutasi litaviilila kiija, "litaawa lya muunu" (Shiyanso 2:7-8), khanji yikwiliile kiiva "vaanu woona va nyi yoona" (Shiyanso 1:26-27) awu yikwiliile kiiva litaawa lya muunu uwa wutasi yuna wátambulwagwa "Adamu" (Shiyanso 2:20b, 3:17).
\c 5
\rem Faharasa kwa Mwanzo 12-25
\s Uwuganulaaji wa Maswi aMahensa
\b
\p
\v 1 \k Amoli/Vaamoli \k* litaawa lya vaanu va fimyanja finji vina vikhalaga ku nyi ya Kanaani (Shiyanso 10:16, 14:7, 49:22).
\b
\p
\v 2 \k Amoni/Vaamoni \k* shimyanja sha vaanu vina vasili Vahebulaniya, vina vakhandi viikhala kunena ya nyi ya Kanaani (Shiyanso 19:36-38). Avaanu ava vasawaagwa nu Looti, uLooti akhandi mwana wa maame wa Abulahamu umuvaha.
\b
\p
\v 4 \k Abulahamu \k* akhandi mwana wa Teela. Khanji akhandi mugoosi wa Saala na wiihe wa Isaaka nu Ishimayeli. Umwene akhandi yuyuumo wa vambuya vatatu avakhome ava ku Isilaheli. Ilitaawa lyakwe ilya wutasi akhandi itambulwa \it Abulaamu \it*. Kwa Shihebulaniya ilitaawa ili uluganulo lwakwe, “Daada mukhome.” UAbulaamu wáganile kifisa maakha mashumi fungati ni fungati, uNguluvi wálisetulaga ilitaawa ili, wámutambulaga \it Abulahamu. \it* Uluganulo lwakwe, “Daada wa vaanu vinshi” (Shiyanso 17:5). Shiyanso 15:6 yiijova, “UAbulaamu wámuhuviilila uNguluvi, ndeeno uNguluvi wámwaga uAbulaamu kiija muunu mugolofu.” AVakilisito vikimuhuviilila uNguluvi ngaja shina uAbulahamu wámuhuvililaga (Vagalatiya 3:6-7, 29; Vahebulaniya 11:8-9). Kwa kiyihuviilila kwa Abulahamu, uNguluvi wáfingaga kituyimiilila ose ni nyi yoona (Shiyanso 12:1-7; 17:1-22).
\b
\p
\v 5 \k Isaaka \k* akhandi mwana wa Abulahamu. Ilitaawa ili uluganulo lwakwe, "luhekho". UIsaaka akhandi wiihe wa Yaakobo nu Esawu. Khanji yumwene yuna uAbulahamu wájowagwa nu Nguluvi kiija amuhumye ave shadanda (Shiyanso 21:3).
\b
\p
\v 6 \k Kanaani \k* nyi inya litaawa lya Vakanaani, uluganulo lwakwe, “vaanu va nyi iyi”. Inyi iyi yiyeene uAbulahamu wáfinjilwagwa nu Nguluvi kiija, akhapeelwa yive yaakwe nu lusawo lwakwe (Shiyanso 12:5-7; Luvaso 34:1-12). Ifisafi fya Vaisilaheli fyayinjilaga mu nyi iyi, uluhaavi luna uYoshuwa akhandi muyimililaaji (Yoshuwa 1:10-3:17).
\b
\p
\v 7 \k Lijooja lina lili mu linyangʼongo\k* luvala luna avaanu vakhandi visiilwa. Amajooja ga vaanu va luhaavi lwa Abulahamu gakhandi gasihwanana na majooja ga Vasango. Pamonga, vakhandi vihimba mu lipaama. Amajooja aga mu lipaama gakhandi gihimbwa giiva ngaja mongolo. Pina vasiila umuunu, papeene viviikha ilingʼanga ilikhome pa mulyango ugwa kihulutila mu lijooja (Shiyanso 23).
\b
\p
\v 8 \k Lufingo\k* lufingano lwa vaanu vavili awu vinshi vina vikiyiyiiga, vasikhandi viyiitikhwa kilupungania shina vapulinkhana. Mu lufingo lwa wutasi uMUTWA wáfingaga nu Nuhu (Shiyanso 9:1-17), uAbulahamu (Shiyanso 15 ni 17), uIsaaka (Shiyanso 26:2-5) nu Yaakobo (Shiyanso 28:13-15; 35:9-15). Khanji wáyiwonensaaga ku Vaisilaheli kiija, umwene yu Nguluvi waanave, na wávawonensaaga avaanu vayinatilaje indaji sina wávapeelaga uMusa (Kihuma 12-15). UNguluvi pina akhandi iigaha ulufingo na Vaisilaheli, aVaisilaheli vayiyiigaga kiija, vakhagaha gina uNguluvi avajoveele. Vakunulilwagwa idanda ya shadanda shina vakhandi vashinjile kiwonensa kiija, uNguluvi wáfinga kuveene (Kihuma 24:3-8). Uluhaavi lwa lufingo ulupya uYeesu wáfingaga ku mfwa yaakwe, wáhumyaga isadaakha ya lufingo kwa Nguluvi. Kwa nsila iyo, avaanu vina vakhamuhuviilila vakhakulusiwa (Yelemiya 31:31-34; Luuka 22:14-20).
\b
\p
\v 9 \k Luvala lwa kimuhumisa uNguluvi ishadanda isha kinyaanywa \k* Uluvala ulu lukhandi lusengwa kwa mangʼanga awu kwa matofaali (Shiyanso 12:7-8; Kihuma 20:24-25; 1 Vatwa 7:48).
\b
\p
\v 10 \k Malayikha \k* Ava vanjaajila va Nguluvi vina vikivaleetela avaanu imola kihuma kwa Nguluvi. Khanji vikivatanjilisa avaanu va Nguluvi. Avamalayikha numbula, leelo uNguluvi pina ikivafilikha kwa vaanu, viwonekha ngaja vaanu. (Shiyanso 16:7-12; Luvaso 22:22-35).
\b
\p
\v 12 \k Shekeli\k* hela ya shuma sha lifungu likhome mandu. Ishuuma ishi shisheene vakhandi vihombela pina viigula ifiinu uluhaavi ulo (Shiyanso 23:13-16).
\b
\p
\v 13 \k Vaheti \k* Ava vaanu vavaamo va shimyanja sha Vaamoli vina vikhalaga inyi ya Kanaani. Avaanu ava vaveene vamugusisaaga uAbulahamu umugunda pa Makipela (Shiyanso 23). Khanji uEsawu umwana wa Isaaka wávaagaga avahinja va Shiheti. Avahinja awo vavagahaga uIsaaka nu Lebeka inumbula sivalume (Shiyanso 24:34-35, 27:46).
\c 6
\rem Faharasa kwa Matendo ya Mitume
\h UWUGANULAAJI WA MASWI AMAHENSA
\b
\s Uwuganulaaji wa Maswi aMahensa
\p
\v 1 \k Kilisito\k* (2:31) AVayahuudi vatambulaga ilitaawa lya Kilisito kiija yu muunu yuna wábagulwagwa nu Nguluvi, khanji wátahisiwaagwa kifilikhwa kiiva Mutwa na Mukulusaaji. Kilisito litaawa lya Shiyunaani, lihumile ku shimyanja sha Vahebulaniya litambulwa \bd Mesiya \bd*. Amataawa goona ago giganula shiinu shimo lulwene kiija “umuunu umupakhwa mafuta.” AVayahuudi vakhandi ni ngʼoma kwa vatambule kivapakha amafuta ku mutwe umuunu yuna uNguluvi amuhagwile kiiva mutwa waanave. Ishi shikhandi shimanyilo sha wutawulilwa wa kitema. AVayahuudi vakhandi vaheepile kiija iyinsa uMukulusaaji yuna akhavakulusa kihuma mu wutwa wa Valuumi na kiiva Mutwa wa nyi soona.
\b
\p
\v 2 \k Livansa lya Vayahuudi \k* (4:5-6) Shikhandi shipuga sha wutwa wa Shiyahuudi shina shalongosewaagwa nu mutambule umukhome. Mu livansa vakhandi vakwali avamanyisaaji va ndaji sa Musa, avatambule avakhome na vagosiivaha. AVayahuudi awo vayinatilaga indaji ni ng’oma sa Shiyahuudi. Ilivansa ili kwa Shiyunaani lyatambulwagwa \qt Sanihedilini \qt*.
\b
\p
\v 3 \k Mutambule umukhome \k* (4:6) Akhandi mukhome wa livansa lya Vayahuudi. Akhandi ana nsengo ya kilongosa amafuunyo ga sadaakha yina yikhandi yihumisiwa mu lisiku lya kivalingaania nu Nguluvi (Njowo sa Valaawi 16, 23:26-32; Luvaso 29:7-11). \bd Avatambule avakhome \bd* (4:5). Ava vakhandi vayimililaaji va vatambule avanji. \bd Vatambule\bd* (4:1) Ulugulumilo lwa wugolofu wa Nguluvi yikhandi yisakulwa avatambule kisenga insengo yina isakula uNguluvi pa vaanu na kivalogolela avaanu kwa Nguluvi. Insengo saanave inkhome sikhandi kifuunya na kihumya isadaakha kwa Nguluvi mu nanda imbaagule iya kifuunyila kwa kiiva ya vaanu vaakwe.
\b
\p
\v 4 \k Mwanandeje\k* akhandi muunu yuna uKilisito ikimufilikha kimusenjela insengo yaakwe uKilisito. Insengo inkhome isa mwanandeje sikhandi, (1) kiiva mubedelaaji wa shiyooli kiija uYeesu Kilisito wáfyukhaga kihuma kwa vina vafwile (2) kikhoma iMola iNofu na kiyansisa ifipuga fya vahuvililaaji va Yeesu (3) kilamula injowo sa mamanyiso ga shiyooli. Kiyankha amaposo na kivamanyisa avaanu shina yisakulwa kiiva nu wiikhasi wunofu wa shiKilisito.
\b
\p
\v 5 \k Nanda imbaagule iya kifuunyila \k* (2:46) Yikhandi nanda Nofu ya kifuunyila, khanji yikhandi yimo hela ku Yelusalemu. Kukhandi kuna lukeeke lukhome, paakhati naakhati pakhandi pana nanda ya Nguluvi nu lukeeke ulunji, ulukeeke ulu lukhandi paayo ni nkeeke isinji sina sikhandi siyipiliime inanda yila. Kukhandi kuna lukeeke luna vikungaana avaanu vina vasili Vayahuudi na luna vakhandi vikungaana aVayahuudi vina vasili vatambule (loleela ilamaani kuwudugo wa litaafili). Kukhandi kuna \bd Nanda ya Nguluvi \bd* yina vihuluta avatambule veene duguli. Iyo yikhandi yibagwilwe nu mwenda mbali sivili. Uluvala lumonga lukhandi lutambulwa \bd Panofu \bd*, uluvala ulunji lukhandi lutambulwa \bd Panofu pa Panofu \bd*. Apanofu apo vahulutaga avatambule nsiku soona kwa kifuunya kwa Nguluvi na kihumya isadaakha. Apanofu pa Panofu akhandi ihuluta umutambule umuvaha mwene duguli gwalimo kwa mwakha kilongosa amafuunyo aga kivalingaania avaanu kwa Nguluvi (Njowo sa Valaawi 16).
\b
\p
\v 6 \k Nanda iya kifuunyila\k* (6:9) Yikhandi nanda yina vikungaana aVayahuudi ilijuva lya Sabaato kimufuunya uNguluvi. Amajumbi goona ga Isilaheli gakhandi ni nanda iyo. Mu nanda isi mumwene vakhandi viyimbila aMayandikhwa aManofu na kimanyisa injowo sa ndaji sa Musa ni ng’oma sa Vayahuudi. Uluhaavi lumonga vakhandi viihiga amakhole mu nanda iso. Kwa Shiyunaani viija \qt sinagoogi \qt*.
\b
\p
\v 7 \k Ndaji sa Musa \k* (6:13) Indaji sa Musa litaawa lina valitambulaga aVayahuudi mu mataafili gasaanu aga wutasi mu Lufingo uLukuulu, gina gayandikhwagwa nu Musa. Amataawa ga mataafili ago gitambulwa Shiyanso, Kihuma, Valaawi, Luvaso nu Luuju lwa Ndaji. UNguluvi wámupeelaga uMusa indaji isi kiija aVayahuudi vasiyinatilaje. Uluhaavi ulunji Indaji sa Musa sitambulwa \k ndaji sa Nguluvi.\k*
\b
\p
\v 8 \k Sabaato\k* (13:14) Kwa Vayahuudi yikhandi yiyansa pashinyiijuva pa Ijumaa mbakha pa Jumamosi pashinyiijuva. AVayahuudi vakhandi viyansa kivasa ilisiku kiyansisa ilisala lya lishumi na sivili pashinyiijuva. Ilisiku ili likhandi linofu, kwa kiiva vakhandi viihwa vasisenga nsengo, baheene vamufuunye uNguluvi (Luuju lwa Ndaji 5:12-15).
\b
\p
\v 9 \k Vafalisaayo \k* (15:5) Shikhandi shipuga shikhome sha Vayahuudi. Avaanu awo vakhandi viyimiilila mandu na kisiyinatila indaji sa Musa. Vayonjelesaaga amamanyiso ga ngʼoma sa vambuya va pawukuulu, khanji vasipeelaga ingʼoma iso uwutawulilwa ngaja ndaji. Mu maswi ago vavamanyisaaga woona vagayinatile wunofu, khanji vavahegukhaga vala vina vasikhayinatiile ilihuuvi ni ngʼoma saanave, kwa kiiva vayiwonaga kiija vagolofu mandu. AVafalisaayo awo vakhandi vihuviilila kiija wukwali ulufyukho ulwa vaanu vina vafwile.
\b
\p
\v 10 \k Vamanyisaaji va ndaji sa Musa \k* (4:5) AVayahuudi ava vamanyikhaga kiiva vamanyi va ndaji sa Musa (Tolati). Vayimbaga indaji, vasiganulaga, na vavamanyisaaga avaanu indaji.
\b
\p
\v 11 \k Vasadukaayo \k* (4:1) Shikhandi shipuga sha Vayahuudi vina vayimbiile, khanji vanya wusi. Vakhandi vasheefu, khanji vanya ngufu mu njowo sa diini ni sa selekhaali. Vavalongosaaga avatambule avakhome, khanji vakhandi ni ngufu mandu mu livansa lya Vayahuudi. Vasikhayitiishe uwutawulilwa uwa ngʼoma sa vambuya. Vasikhahuviilile kiija kukhava nu lufyukho lwa vina vafwile, lulwene vajesaaga kivasisimya avanandeje. Vasikhahuviliile kiija kuna fiwumbwa ngaja avamalayikha awu amalungu. Amamanyiso gaanave gakhandi paayo na mamanyiso ga Vafalisaayo.
\b
\p
\v 12 \k Wutwa wa Nguluvi \k* (1:3) AVayahuudi vahuvililaga umutwa umupya kitema na kivakulusa kihuma mu wutemi wa Valuumi. UYeesu wáleetaga uluhaavi ulupya ulwa kitema uWutwa wa Nguluvi, lulwene kiija kihanga wupya nu Nguluvi. UWutwa wa Nguluvi wuli mu wulamulaaji weesu uwa kimuyinatila uNguluvi na kiwuyiitikha uwutemi woona wuve mu wiikhasi weesu.
\c 7
\v 1 INSIMO SA BIBILIYA ULWA ELIYA
\s Yu naani Nguluvi wa shiyooli? (1 Vatwa 18)
\p Palwamwandi, umugoosi yumonga, ilitaawa lyakwe Ahabu, akhandi mutwa wa Isilaheli kwa maakha mashumi gavili na gavili. UAhabu wágahile fiinu finshi fina uNguluvi wáfijovaga kiija fivi. Wámutoolile uwashimaayi umunansi ilitaawa lyakwe yu Yesebeeli na wáyansa kimusenjela unguluvi uBaali. Wásenjile ishiyumba kwa kiiva ya kimufuunya uBaali. Ifiinu fyona ifi fyamukhalasaaga mandu uMutwa uNguluvi. UEliya yuna akhandi mukuwamalago wa Nguluvi, wámujovile uAhabu, “One nikimusenjela uNguluvi wa shiyooli. Ngaja uMutwa uNguluvi shi ashwali, nikikujovela shiyooli kiija: Kusikhava noonya wala nungwe kwa maakha gina giyinsa, leelo mbakha kwa ndaji yangu.” Ndeeno, kusikhandi noonya inyi yoona kwa kiiva ya wulongosi wuvi nu wunansi wa Ahabu nu wunansi wa vaanu vina vamufwataga. Mu mwakha gwa wutatu bila noonya, uMutwa uNguluvi wámujoveele uEliya, “Luta utangaane nu mutwa uAhabu. Umujovele kiija pina lwashila uluhaavi lufupi, nisileete inoonya!” Umutwa wáganaga kimwaga uEliya wájovile, “Ahaa! Umulafyaji umukhome kishila woona mu nyi ya Isilaheli wáyinsa!” UEliya wámugomosesa, “Nisili yuune yuna nahonsa amalava mu Isilaheli. Owe na valukholo lwakho mwahonsaaga amalava aga goona, kwa kiiva musikhayinatiile indaji sa Mutwa uNguluvi. Mwagafwataga amanguluvi ga wudehi. Lino vajovelaga avaanu woona ava Isilaheli vatangaane na yuune ku shidunda sha Kalimeli. Khanji, valeeta avakuwamalago vala magana gana na mashumi gasaanu (450) ava Baali, na vakuwamalago avanji ava wudehi vina vatanjilisiwa nu Yesebeeli.” Avaanu vaganaga kikungaana ku shidunda sha Kalimeli, uEliya wávaposa, “Mbakha yooli mukhayitenekha kivasenjela uBaali nu Mutwa uNguluvi? Nda uMutwa yu Nguluvi wa shiyooli, mufwataji umwene. Leelo nda uBaali yu nguluvi wa shiyooli, mufwataji umwene! ” Avaanu vala vasikhalogwele shiinu shoshoona. UEliya wávajoveele, “One yuune duguli mukuwamalago wa Mutwa uNguluvi panu, leelo avakuwamalago va Baali vali magana gana na mashumi gasaanu (450). Tisiive nu lumenano. Avakuwamalago va Baali vayishinje igida na kiyiviikha pashaanya pa luvala lwa kihumisa ishadanda kwa kiiva ya Baali. Leelo vasikhapembaga umooto. One nisiigahe shiisho ndeeno ni gida iyinji ngaja shadanda kwa kiiva ya Nguluvi uwa shiyooli. Leelo nisipemba umooto. Omwe vakuwamalago va Baali, mufuunyaji unguluvi weenyu. Na yuune nisimufuunye uMutwa uNguluvi. UNguluvi yula yuna hambi iyiitikha kwa kileeta umooto pa shadanda shaakwe, yu Nguluvi wa shiyooli.” Avaanu woona vayitikhaga kiija, ili lihiiva linofu. Baheene, uEliya wávajovela avakuwamalago va Baali, “Kwa kiiva omwe muli vinshi, ino yansaaji. Yiyandaali igida yimo na kimulomba unguluvi weenyu, leelo musikhapembaji umooto.” Ndeeno avakuwamalago vinshi vala, vayandaalaga ishadanda shaanave na kimufuunya uBaali kiyansisa ulwamilaawu mbakha paminsi. Vakhoolaga vaaja, “Baali utuyiitishe!” Leelo vasikhayanshiilwe. Vakhandi vinyila nyila kwa kipilima uluvala lwa kihumisa ishadanda luna valusengaga. Ilisala lya mutanda paminsi, uEliya wáyansa kivabeda iijova, “Fuunyaji kwa shawuti nkhome mandu! Nda uBaali yu nguluvi, pamonga agoneleele awu ali ku shoo!” Ndeeno avakuwamalago vafuunyaga kwa shawuti nkhome mandu. Vayitemaga hata na mamaaji na kiyitenekha kinyila nyila mbakha shaamihe. Leelo vasikhayanshiilwe, uBaali wásisiime tototo. Kuunyuma, uEliya wávashemeela avaanu na kivajovela vakungaane na kimupilima. Kwa kiiva uluvala lwa shadanda ulwa Mutwa uNguluvi, lukhandi lubomwelwe na vakuwamalago ava wudehi, uEliya wásengaga wupya uluvala ulo kwa wutupikho wa Mutwa uNguluvi. Baheene wáhimbaga umufeleeji, kilupilima uluvala ulo ulwa shadanda. UEliya wáyandaalaga inyanjala ni gida kwa kiiva ya shadanda. Baheene uEliya wájovile, “Memyi amalenga mu nsimikho sina. Gakunuli amalenga pashaanya ya nyama ni nyanjala.” Vaganaga kimala, uEliya wávajovela, “Wuyiili khanji.” Vaagaha shiisho. Wávajovela, “Gahi shiisho khanji mala khatatu.” Woope vaagaha shiisho ulwa wutatu. Amalenga gaamema pansi mbali soona isa luvala lwa kinyaanyila ishadanda na kimema mu mufeleeji. Baheene uEliya wáfuunyile wáaja, “Mutwa Nguluvi, yuuwe duguli uli Nguluvi yuna muumi. Nikikulomba lino ujinie kiija, yuuwe duguli uli Nguluvi wa shiyooli wa Isilaheli na kiija one nili muvanda waakho na naagaha injowo isi kwa liswi lyakho.” Shitu, umooto gwa Mutwa uNguluvi gwayiikha! Gwalalisa ishadanda, inyanjala, amang’anga, amalenga ni nyi yina yilupiliime uluvala lwa kinyaanyila ishadanda. Avaanu woona vaganaga kiwona ndeeno, vagwisaga na kigondama na kijova, “UMutwa uNguluvi mwene duguli, yu Nguluvi wa shiyooli! UMutwa uNguluvi mwene duguli, yu Nguluvi wa shiyooli!” Baheene uEliya wáajova, “Vakhati avakuwamalago woona ava Baali! Musikhamulekhaji hata munyaayumo waanave kiija atule!” Ino avaanu vavakhata avakuwamalago woona. Baheene, uEliya wávabuda avakuwamalago woona ava wudehi mu lifunkho ilya mukhoga gwa Kishoni. Gaganaga kishila ago, uEliya wámujovela umutwa uAhabu, “Inoonya inkhome yiyinsa. Shiba uyipinyanje kiwuya kukhaaya. Nda usiwuukha lilino ndeeni, inoonya yisikudindile.” Lusikhashilile luhaavi lutali, uwulanga wadinda na mafunde amasito. Ilipepo lyayansa kikutukha. Baheene inoonya inkhome yayansa kitoonya. UNguluvi wágahaga khabisa, ngaja shina wájovaga kiija akhagaha. Akwiliile kigaha gina gasikwiliile kigahwa. Mwene duguli, yu Nguluvi wa shiyooli. Amaposo 1. UEliya akhandi yu naani? 2. Njowo nshi sina samukhalasaaga uNguluvi? 3. UEliya wátangaanaga kwi na vakuwamalago ava Baali? 4. Shiinu shishi shawonekhaga ku shadanda shina vayandaalaga kwa kiiva ya Baali? 5. Shiinu shishi shawonekhaga ku shadanda shina uEliya wáyandaalaga kwa kiiva ya Mutwa uNguluvi? 6. Imola iyi yikitumanyisa shishi ulwa Mutwa uNguluvi? 7. Imola iyi yikitumanyisa shishi ulwa manguluvi? 8. Imola iyi yikitumanyisa shishi mu wiikhasi weesu?
