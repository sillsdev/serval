\id TIT - Sangu Bible Translation
\rem Published in 2011
\h Tito
\toc2 Tito
\toc1 Ibalula ya Pawulo kwa Tito
\mt2 Ibalula ya Pawulo kwa
\mt1 Tito
\imt Imola yina yilongola
\ip UTito akhandi Muyunaani yuna akhandi muhuvililaaji wa Yeesu. Akhandi iikhala nu Pawulo koona kuna akhandi iiluta kikhoma iMola iNofu. Paanyuma uPawulo wámufilikha kilongosa ifipuga fya vahuvililaaji ifya mu nyi ya Kileete.
\ip Mu balula iyi, uPawulo ikimujovela uTito kivahaagula avaanu avanya njendo nofu valongose ifipuga fya vahuvililaaji va Yeesu. Khanji ikivajovela shina visakulwa kivamanyisa avaanu ava mu shipuga sha vahuvililaaji va Yeesu. Awo vali mu fipuga fya fihwano finshi, ngaja shipuga sha vagosiivaha, vadalaavaha, vadiimi na vavanda. Kuwudugo ikimukumbusa uTito kiija avahuvililaaji woona vave nu wulindamafu khanji vave vahuugu. Vasikhaveesaga nu wulugu nu lukhaania, khanji vasikhabagunkhanaga.
\tr \th1 Umulyango\th2 Gina gakwali mu litaafili ili
\tr \tc1 1:1-4\tc2 UPawulo ikimuhunjila uTito
\tr \tc1 1:5-16\tc2 Insengo ya Tito ya kiyilwila iMola iNofu
\tr \tc1 2:1-15\tc2 Amamanyiso kwa vaanu va fihwano fyona
\tr \tc1 3:1-15\tc2 Ikimukumbusa aga wukulukho uwukhome, na ga kimaliisisa
\c 1
\s UPawulo ikimuhunjila uTito
\p
\v 1 Ibalula iyi yihumile kunyangu one Pawulo, yuna nili muvanda wa Nguluvi, khanji nili mwanandeje\f + \fr 1:1 \fq Mwanandeje: \ft Yimba iliswi ili mu Maswi aMahensa.\f* wa Yeesu Kilisito.\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f* One nifiliikhwe nivataviilile avabaagule va Nguluvi na kivajinia vina vikimuhuviilila uNguluvi, khanji nivamanyise vave viimanya ishiyooli vave ni shitiilo shina shikivalongosa pa Nguluvi.
\v 2 Mu ago, viiva nu luhuviililo lwa wuumi wa shiluta, wuna uNguluvi wáwutahisaaga kihuma pina inyi yisinawumbwe, kiiva uNguluvi asilogola uwudehi.
\v 3 Lino, uluhaavi lwa Nguluvi lwafikha, wávajovelaga avaanu iLiswi lyakwe kwa nsila ya kilikhoma one, mu mola yina wánipeelaga niyiyalaalise ngaja shina wánilajisaaga uNguluvi uMukulusaaji weesu.
\v 4 Nikikuyandishila owe Tito, yuna lusawo lwangu lwa shiyooli kwa lihuuvi lina tihanjile.
\p Imota nu wulindamafu kihuma kwa Nguluvi uWiheesu nu Kilisito Yeesu uMukulusaaji weesu, five lumo noowe.
\s Insengo ya Tito kula ku Kileete
\p
\v 5 Nakulekhaga kula ku Kileete kiija unosaaje gina gashepwishe mu shipuga sha vahuvililaaji va Yeesu, na kihaagula avayimililaaji vina viyimiilila mu majumbi goona ngaja shina nakulajisaaga.
\v 6 Umuyimililaaji wa shipuga sha vahuvililaaji va Yeesu, isakulwa kiiva muunu yuna asipiikhwa. Aveesaje ana mudala yumo,\f + \fr 1:6 \fq Aveesaje ana mudala yumo: \ft Uluganulo lwakwe, \fqa Asikhaveesaga muunu mushemi.\f* avanaakwe vaveesaje vahuvililaaji va Yeesu\f + \fr 1:6 \fq Avanaakwe vaveesaje vahuvililaaji va Yeesu: \ft Uluganulo ulunji lukwiliile kiiva, \fqa Avaana vaakwe vaveesaje vayinatilaaji.\f* na vasikhaveesaga ni shidada awu maleefi.
\v 7 Umwene kwa kiiva muyimililaaji, apeliilwe insengo ya Nguluvi, asisakulwa kiiva muunu wa kipiikhwa. Aleshe kiyisufya, yuna agaya nkhalasi, yuna asili mugaasi, yuna agaya mabaatu, khanji agaya wupafu uwa kipata uwusi mu nsila sina sisifwaya.
\v 8 Leelo isakulwa kiiva munya lusaajisa, yuna idobokha kigaha gina manofu, munya kiyisunga, mugolofu, mubaagule, munya nkhanga.
\v 9 Ave iikhata wunofu iMola iNofu iya Yeesu Kilisito, ngaja shina wámanyisiwaagwa. Baheene avajinie avaanu mu mamanyiso ga shiyooli, na kivamena vina vikhaania iliswi lya Mutwa.
\p
\v 10 Nilogola aga kiiva vakwali avaanu vinshi vina vikhaania amamanyiso ga shiyooli, vilogola amaswi gina gangaya lutono, khanji vadehaaji, mandu aVayahuudi vina vashaanali vikhangasa ingʼoma saanave.
\v 11 Avaanu awo uvakhaane kimanyisa, kwa kiiva vikivayasa, vinanga ilihuuvi lya vaanu woona mu majumbi minshi, pina vimanyisa gina gasifwaya. Visenga ndeeno baheene vapate ihela.
\v 12 Khanji umukuwamalago yumo mu vakuwamalago ava ku Kileete wálogolaga, “AVakileete vadehi nsiku soona, vali ngaja nkhanu inkhali sa mu lihakha, vapafu, khanji woolo.”
\v 13 Ulubedalo ulu lwa shiyooli. Mu ili uvakhajile kwa wukhali vina vikimuhuviilila uNguluvi, baheene vayinatilaje amamanyiso aga shiyooli.
\v 14 Valeshe kiyinatila insimo sa Shiyahuudi ni ndaji sa vaanu vina valeshile ishiyooli.
\v 15 Awo vimanyisa kiija, fikwali ifiinu fina fikwiliile kimushafula umuunu. Leelo ku vala avagolofu pa Nguluvi, ifiinu fyona fivalasiiwe. Ku vala avaafu, khanji vasiina lihuuvi, ifiinu fyona fyafu, kwa kiiva uluhala na mahiiva gaanave, gamemile uwaafu.
\v 16 Vikiyijova vaveene kiija vamumeenye uNguluvi, leelo mu njendo saanave vikimukhaana. Awo vaveene vina vikimukhalasa uNguluvi, vanansi, vina vasifwaya hata mu nsengo yoyoona inofu.
\c 2
\s Amamanyiso kwa fipuga fya vahuvililaaji
\p
\v 1 Leelo owe Tito, uve wimanyisa avaanu kilingana na mamanyiso aga shiyooli.
\v 2 Lulwene niijova, avagosiivaha vayiyangalilaje, khanji vave vikiyisunga, vave ni njendo nofu, vave vikigahuviilila aga shiyooli, vave vanya lugano nu lugugumilo.
\p
\v 3 Shiisho ndeeno, woope aVadalaavaha vaveesaje ni njendo sina sikimusufya uNguluvi, vasikhahomeganiaga, vasikhagaalaga, humbe visakulwa kimanyisa injendo inofu.
\v 4 Mu ilyo, viiva vikivamanyisa avahinja vina vatoliilwe kivagana avagoosi vaanave na vaana vaanave.
\v 5 Khanji vavamanyisaaje avahinja, vaveesaje vanya kiyisunga, vagolofu, vasengaje insengo wunofu mu nanda saanave, vave vana lusungu, vanya kivatiila avagoosi vaanave, baheene iLiswi lya Nguluvi lisikhasalwagwa.
\p
\v 6 Shiisho ndeeno, woope avajeleelo uvapavilaje vave vanya kiyisunga.
\v 7 Na yuuwe, uve shihwano mu nsengo soona inofu, uwonense ishiyooli nu wuyinatilo mu mamanyiso gaakho.
\v 8 Gina wiijova gaveesaje ga shiyooli, uluhaavi pina avaanu viijesa kikukhaania, vagombole iliswi lya kikuliga, baheene vawonaje nsoni.
\p
\v 9 Uvajovaje avavanda, vavatiilaje avatwa vaanave, vavashendefyaje mu njowo soona, valeshe kikhaanania nawo.
\v 10 Vasikhahiijaga, humbe vawonensaaje uwuyinatilo wunofu woona, baheene injendo saanave soona sidobokhwajwe na vaanu vapulisaaje amamanyiso ga Nguluvi uMukulusaaji weesu.
\p
\v 11 Umanyise ago, kwa kiiva uNguluvi wáwonensa imota yaakwe, yina yikivakulusa avaanu woona.
\v 12 Imota iyi, yikitumanyisa kikhaana uwuvi nu wupafu wuna wukhaania gina idobokha uNguluvi na kigagana amanofu. Uluhaavi luna tili mu nyi iyi tive vanya kiyisunga, va shiyooli, khanji vagolofu.
\v 13 Ndeeno pina tikheele tihepeleese, kiyinsa kwa Yeesu Kilisito mu wutupikho waakwe uwukhome, yuna Nguluvi Mukhome na Mukulusaaji weesu. Ili lilyene lihuviililo lyesu lina likitupeela uwushendeefu.
\v 14 Uyo wáhumyaga uwuumi waakwe kwa kiiva yeesu, baheene atukuluse mu wunansi woona, na kituvalasa tive vaanu vaakwe va shiyooli, vina vijimba kisenga amanofu.
\p
\v 15 Amaswi ago gageene uvamanyisaaje avaanu. Uvajiniaje inumbula na kivapavila kwa ngufu. Usikhamukundaga umuunu yoyoona akusale.
\c 3
\s Ulujendo ulunofu ulwa muhuvililaaji wa Kilisito
\p
\v 1 Uvakumbusaaje avaanu kiiva vapulikhaaji kwa vayimililaaji na ku vanya wutawulilwa, na kiiva vayinatilaaji. Khanji, vaveesaje vayipinyile kisenga insengo sosoona inofu.
\v 2 Uvajovaje vasikhamuligaga umuunu yoyoona, vasikhaveesaga na mabaatu, vakhalaje wunofu na kipulinkhana, vave vahuugu ku vaanu woona vina vikivalafya.
\p
\v 3 Na yuuse na vaanu woona paanyuma tikhandi tingaya luhala, tikhandi vanansi, tijanjilisiiwe. Tikhandi vavanda va wupafu wuvi uwa mwalu mwalu. Uwuumi weesu wukhandi wa wunansi ni jiila, avaanu vakhandi vikitukhalalila, na yuuse tikhandi tikivakhalalila.
\v 4 “Leelo uNguluvi uMukulusaaji weesu, atuwonensiise uwunofu nu lugano lwakwe,
\v 5 kwa kitukulusa. Yisili kiija wásengaga ndeeno kwa kiiva ya nsengo seesu ingolofu sina tisenjile ose, humbe wásengaga kwa kiiva ya lusungu lwakwe. Wátukulusaaga kwa kituyoosa uwunansi weesu, kwa nsila ya kitusava wupya, khanji ikitupeela uwuumi wupya kwa nsila ya Numbula uMunofu.\f + \fr 3:5 \fq Numbula uMunofu: \ft Yimba iliswi ili mu Maswi aMahensa.\f*
\v 6 Wátududumisisa uNumbula uMunofu kwa winshi kishilila uYeesu Kilisito uMukulusaaji weesu.
\v 7 Mu ilyo, ku mota yaakwe, atuvasisiise kiiva vagolofu pamwene, baheene tive vahalaaji va wuumi wa shiluta wuna tiyihuviliile.”
\v 8 Iliswi ilyo lya kihuviililwa.
\p Nisakula ukhangasaaje amaswi aga, baheene vina vikimuhuviilila uNguluvi, vahiivaje na kijimba kikhala uwiikhasi wunofu. Aga maswi manofu kwa vaanu, khanji gana lutono.
\v 9 Lumo na ago, uleshe kihanga mu lukhaananio lwa shiyasu, ni nsimo sa mataawa ga shikholo ga va paanyuma, ilibaatu nu lukhaananio lwa ndaji sa Musa.\f + \fr 3:9 \fq Ndaji sa Musa: \ft Yimba iliswi \fqa Musa\fqa* mu Maswi aMahensa.\f* Aga goona gangaya lutono.
\v 10 Umuunu umuhomegania, umupavilaje ulwa wutasi nu lwa wuvili, nda asipulikha, muwusaaji muna muhanjile.
\v 11 Wiimanya kiija umuunu ngaja uyo aleshile ishiyooli, khanji munansi, uyo wáyihiga yumwene.
\s Amaswi aga wudugo
\p
\v 12 Nikhamufilikha kunyaakho uAlitema awu uTikiko. Nda ayinse ukho unyangupaje kiluta ku Nikapoli titangaane, kiiva nisakula kiluta kikhala kula uluhaavi lwa shipepo.
\v 13 USeena yuna mumanyi wa ndaji nu Apolo, uvapeele fyona ifya kivatanga mu nsila, vasikhashepushilwagwa shiinu shimonga.
\v 14 Avaanu veesu woona vina vikimuhuviilila uNguluvi ava ku Kileete, vayimanyise kivatanjilisa avaanu ifiinu fina fisakulwa insiku soona, ku vaanu vina vali mu malava na vina vagayile ifiinu ifya kivasunga.
\p
\v 15 Avaanu woona vina tili lumo, vikikuhunjila. Lino na yuuwe uvahunjilaje woona vina vatugeene muna tihanjile mu lihuuvi. Imota ya Mutwa uNguluvi yive lumo noomwe woona.
