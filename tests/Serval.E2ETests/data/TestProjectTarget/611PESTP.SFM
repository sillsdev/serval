\id 1PE - Sangu Bible Translation
\rem Published November 2016
\h 1 Petulo
\toc2 1 Petulo
\toc1 Ibalula ya wutasi iya Petulo
\mt2 Ibalula ya wutasi iya
\mt1 Petulo
\imt Imola yina yilongola
\ip UPetulo, akhandi mwanandeje wa Yeesu Kilisito. Wávayandishilaga ibalula iyi avahuvililaaji va Yeesu vina vakhandi mu nyi, yina insiku isi yitambulwa Wutuluki. Wáyandikhaga ibalula iya kivajinia, kwa kiiva vakhandi vilafisiwa kwa kiiva vakhandi vahuvililaaji va Yeesu. Ikivakumbusa kiija, uYeesu Kilisito wálafisiwaagwa, ino avavanda vaakwe woope vakhava vilafisiwa. Hata nda viipata amalava minshi, leelo amalava ago gakhavapeela ingufu. UNguluvi akhavayimiilila mu malava ago. UPetulo ikivajinia avahuvililaaji va Yeesu kiyitenekha kiiva ni njendo inofu sa vaanu kwa Nguluvi.
\tr \th1 Umulyango\th2 Gina gakwali mu litaafili ili
\tr \tc1 1:1-2\tc2 UPetulo ikivahunjila avahuvililaaji va Yeesu
\tr \tc1 1:3-12\tc2 Ikimuhonjesa uNguluvi kwa wukulukho waanave
\tr \tc1 1:13–2:10\tc2 Ikivajinia kiiva vagolofu kwa kiiva vabagwilwe vave vaanu va Nguluvi
\tr \tc1 2:11–3:7\tc2 Shina visakulwa kivasenjela avayimililaaji na aga kisenga mu noolana
\tr \tc1 3:8–4:19\tc2 Kilafisiwa kwa kiiva ya kimufwata uKilisito
\tr \tc1 5:1-11\tc2 Kishidiima ishipuga sha vahuvililaaji va Yeesu
\tr \tc1 5:12-14\tc2 Inyunjila iya wudugo
\c 1
\s UPetulo ikivahunjila avahuvililaaji
\p
\v 1 Ibalula iyi yihumile kunyangu one Simoni Petulo, yuna nili mwanandeje\f + \fr 1:1 \fq Mwanandeje: \ft Yimba iliswi ili mu Maswi aMahensa.\f* wa Yeesu Kilisito.\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f* Nikivayandishila omwe vina mubagwilwe nu Nguluvi na mupalankheene mu nyi sa wuhensa mu nyi ya Ponto, Galatiya, Kapadokiya, Asiya na mu Bitiniya.
\v 2 Pawukuulu apo, uNguluvi uDaada wávamanyaga na kivahaagula, uNumbula uMunofu\f + \fr 1:2 \fq UNumbula uMunofu: \ft Yimba iliswi \fqa Numbula uMunofu\fqa* mu Maswi aMahensa.\f* wávavasaaga muve vagolofu, baheene mumuyinatile uYeesu Kilisito na kivalasiwa ni danda yaakwe.\f + \fr 1:2 \fq Kivalasiwa ni danda yaakwe: \ft Mu litaafili lya \xt Kihuma 24:3-8\xt* aVaisilaheli vasansilwagwa idanda ya ngʼombe kiwonensa kiija viyinatila ulufingano lwanave nu Nguluvi. UPetulo ilogola kiija, idanda ya Yeesu shimanyilo sha lufingo ulupya lwa Nguluvi na vaanu vaakwe. \xt Yimba mu litaafili lya Vahebulaniya 10:22; 12:24.\f* UNguluvi avayonjelese imota nu wulindamafu.
\s Ilihuviililo lya wuumi
\p
\v 3 Timusufyaje uNguluvi, uDaada wa Mutwa weesu uYeesu Kilisito! Kwa lusungu lwakwe lukhome wátugahaga kiija tisawe ulwa wuvili, kwa kiiva wámufyusaaga uYeesu Kilisito kihuma kwa vina vafwile. Wágahaga ndeeno baheene tive nu luhuviililo lwa wuumi kiija,
\v 4 tikhaposheela imota sina uNguluvi avavishiile avaanu vaakwe kushaanya. Ukho kusiina shoshoona shina shinanjikha, awu kiwola awu kisakhala.
\v 5 Imota iso seenyu kwa nsila ya lihuuvi, muyangalilwa ni ngufu sa Nguluvi. Musiyangalilwe mbakha pina musiipate uwukulukho wuna wukhagubutulwa mu lisiku lya wudugo wa nyi.
\p
\v 6 Lino mushendeevaje kwa mota iso sina uNguluvi wávagulumilaga, kiiva uluhaavi ulu mukhava musugumiilwe kwa luhaavi, kwa kiiva ya majelo minshi.
\v 7 Kiyijimfilisa mu majelo aga kiwonensa kiija, ilihuuvi lyenyu lya shiyooli. Liijelwa ngaja shina vikiyijela isahaabu kwa nsila ya kinyaanywa mu mooto. Kimuhuviilila uNguluvi lunofu mandu kishila isahaabu, kwa kiiva isahaabu yinanjikha. Lino, uYeesu Kilisito akhawonekha bahawuvalafu, akhavasufya, akhavatupikha na kivagota.
\v 8 Umwene mukimugana, hata muve musimwajile, khanji mukimuhuviilila hata nda musikimwaga. Ndeeno mushendeeva mandu, uwushendeefu wuna wusitaviililwa,
\v 9 kwa kiiva muposheela uwukulukho wa numbula seenyu. Uwukulukho uwo wuweene lugulumilo lwa lihuuvi lyenyu.
\p
\v 10 Injowo isa wukulukho weenyu uwo, avakuwamalago vawusesaaga mandu kiija vawumanye. Vakuwaagwa amalago imola sa mota ya Nguluvi, yuna wágulumilaga kivapeela omwe.
\v 11 UNumbula wa Kilisito akhandi mukhati yaanave, wákuwaagwa amalago kiija, uKilisito akhalava, pina wáalava akhava nu wutupikho. Avakuwamalago awo vasakulaga mandu kiija, vamanye imola isi sikhava yooli na sikhamwaga wuli.
\v 12 UNguluvi wávagubutulilaga avakuwamalago awo kiija, imola sina vakhandi viikuwa sisikhavatanjiliise aveene ila omwe. Ago gageene mwakhomwagwa na vala vina vavakhomelaga iMola iNofu iya Yeesu Kilisito. Woope vavakhomaga kwa ngufu ya Numbula uMunofu, yuna uNguluvi wámufilikhaga kihuma kushaanya. Imola iyo, yiyeene woope avamalayikha\f + \fr 1:12 \fq Avamalayikha: \ft Yimba iliswi \fqa Malayikha\fqa* mu Maswi aMahensa.\f* vidobokha mandu kiyimanya.
\s Muveesaje ni njendo inofu
\p
\v 13 Ndeeno, muveesaje tayaali na kiyivavala, muviishe uluhuviililo lwenyu mu mota yina musiposheele uluhaavi luna uYeesu Kilisito akhawonekha.
\v 14 Muveesaje vaana va Nguluvi vanya shitiilo. Musikhayitikhaji khanji kiwufwata uwupafu weenyu wuna mukhandi nawo, pina mukhandi mushaanali kimanya ishiyooli sha Nguluvi.
\v 15 Leelo, ngaja shina uNguluvi mugolofu yuna avashemeelile, na yuumwe muveesaje vagolofu kwa lyolyona lina mwisenga.
\v 16 Mu Mayandikhwa aManofu uNguluvi ilogola, “Muveesaje vagolofu, kwa kiiva one nili mugolofu.”\f + \fr 1:16 \xt Yimba mu litaafili lya Njowo sa Valaawi 11:44-45; 19:2; 20:7.\f*
\p
\v 17 UNguluvi mukimushemeela “Daada” mu mafuunyo geenyu, yumwene iihiga avaanu woona kilingana ni nsengo yaanave, asibaniilila. Lino, mumutiilaje mandu kwa luhaavi ulu luna mwikhala mu nyi muno ngaja vahensa.
\v 18 Nilogola ndeeno kwa kiiva mumeenye kiija uNguluvi wávakulusaaga, baheene musikhaveesaga ni njendo sina sisifwaya sina mwaposheelaga kwa vambuyeenyu. Asikhavakulwise kwa fiinu fina finanjikha ngaja ihela ni sahaabu,
\v 19 leelo kwa kishilila idanda ya lifungu ilikhome iya Kilisito. Umwene akhandi ngaja nyana nkholo yina yisipiikhwa.\f + \fr 1:19 \fq Nyana nkholo yina yisipiikhwa: \ft Yimba iliswi \fqa Mwana Nkholo\fqa* mu Maswi aMahensa. \f*
\v 20 UNguluvi wámuhagulaga uKilisito uyo ave mukulusaaji wa vaanu kwa kiiva ya lugoto lwakwe, kihuma inyi yisinawumbwe. Leelo wáhepelesa mbakha uluhaavi ulu lwa wudugo, baheene wámuleeta kimuwonensa bahawuvalafu kwa vaanu woona mu nyi. Aga wágahaga kwa kiiva yeenyu.
\v 21 Kwa kishilila uKilisito, mukimuhuviilila uNguluvi. Umwene wámufyusaaga uYeesu na kimupeela uwutupikho, baheene ilihuuvi lyenyu live kwa Nguluvi.
\p
\v 22 Lino, kwa kiiva mwikhala kwa kiyinatila amamanyiso ga shiyooli aga Yeesu Kilisito, inumbula seenyu sivalasiiwe, baheene mukwiliile kivagana shiyooli avahuvililaaji vayeenyu. Lino mugananaje kwa numbula yoona,
\v 23 kwa kiiva musaviilwe ulwa wuvili. Kisawa kuno kusili kwa vasafi va muvili, kwa kiiva uwiikhasi wa muvili, kuwudugo waakwe kiifwa. Leelo musaviilwe, baheene muveesaje nu wuumi wa shiluta wuna wuhumiliile mu Liswi lya Nguluvi. ILiswi ilyo lina wuumi, khanji likhava lya shiluta.
\v 24 AMayandikhwa aManofu giijova,
\q “Avaanu woona vali ngaja masole,
\q uwunofu waanave wuli ngaja wuluva wa mu lihakha.
\q Amasole nu wuluva wiyuuma,
\q
\v 25 leelo iLiswi lya Mutwa\f + \fr 1:25 \fq Mutwa: \ft Yimba iliswi ili mu Maswi aMahensa.\f* likhava lya shiluta.”\f + \fr 1:24-25 \xt Yimba mu litaafili lya Isaaya 40:6-8.\f*
\m ILiswi ilyo lilyene Mola Nofu yina mwakhomelwagwa ulwa Yeesu Kilisito.
\c 2
\p
\v 1 Lino, muwuleshe uwunansi woona, uwudehi, uwumyansi, ishooyo, nu wuhomegania woona.
\v 2 Ngaja avaana avashaali shina vana lihaahi nu tupyo twa vamaayi vaanave, na yuumwe muveesaje ni lihaahi ilya kiingʼwa utupyo utunofu, utupyo uto, Liswi lya Nguluvi. Nda mukilidobokha mandu iLiswi ilyo, mukwiliile kikula mu wukulukho.
\v 3 Lino mwajesa, khanji mwayansa kimanya kiija, uMutwa munofu.\f + \fr 2:2-3 \xt Yimba mu litaafili lya Sabuli 34:8.\f*
\s Avabaagule va Nguluvi ngaja mangʼanga gina muumi
\p
\v 4 Mumulutilaje uMutwa uYeesu yumwene lingʼanga lya wuumi lya kisenjela. Ilingʼanga ilyo avaanu valikhaanaga, leelo uNguluvi wálihagulaga, khanji lya lishima pa meeho gaakwe.
\v 5 Na yuumwe uNguluvi asivasenjele ngaja mangʼanga aga wuumi aga kisenjela inanda ya Nguluvi. Omwe vatambule vabaagule va Nguluvi muna mwihumya isadaakha isa shinumbula sina sikimushendeefya uNguluvi kwa ngufu sa Yeesu Kilisito.
\v 6 AMayandikhwa aManofu giijova,
\q “Puliisi, niviishile ilingʼanga ilikhome lya luutu
\q ku lijumbi lya Sayuni,\f + \fr 2:6 \fq Sayuni: \ft Litaawa linji lya Yelusalemu, ilijumbi ili lyasengwagwa inanda imbaagule iya kifuunyila.\f*
\q khanji ilingʼanga lya lishima lina nilibagwile.
\q Shila muunu yuna ikimuhuviilila uKilisito yuna ali lingʼanga ilyo, asikhayegukha kaa!”\f + \fr 2:6 \xt Yimba mu litaafili lya Isaaya 28:16.\f*
\m
\v 7 Ilingʼanga ili lya lishima kunyeenyu omwe muna mukimuhuviilila. Leelo kwa vala vina vasikimuhuviilila uNguluvi, aMayandikhwa aManofu giijova,
\q “Ilingʼanga lina avasengaaji valikhaanaga,
\q lilyene liveele lingʼanga likhome ilya ku mbogonyo ya luutu lwa nanda.”\f + \fr 2:7 \xt Yimba mu litaafili lya Sabuli 118:22.\f*
\m
\v 8 Khanji giijova kiija,
\q “Ilingʼanga ili lilyene lina avaanu vakhakuvala,
\q ilingʼanga lina likhavapinsa avaanu vave viigwa.”\f + \fr 2:8 \xt Yimba mu litaafili lya Isaaya 8:14.\f*
\m Vakhakuvala kwa kiiva vasikhalihuviliile iLiswi lya Nguluvi, ndeeno shilushwali shina vapanjiilwe nu Nguluvi kihuma pawukuulu.
\p
\v 9 Leelo omwe, uNguluvi avabagwile muve vaanu vaakwe. Omwe vatambule va shitwa, khanji nyi yina yikimusenjela uNguluvi mwene duguli. Mwabagulwagwa kiija muve vakhomaaji va nsengo inofu isa Nguluvi. Wávashemeela kiija muhume mu nshiisi ya wunansi, baheene muve kunyaakwe mu wuvalafu uwunofu.\f + \fr 2:9 \xt Yimba mu litaafili lya Kihuma 19:6; Isaaya 43:20, 21.\f*
\v 10 Apo pashiyanso musikhandi vaanu va Nguluvi, leelo lino muli vaanu vaakwe. Khanji musikhasungupiilwe nu Nguluvi, lino leelo musungupiilwe.
\s Kivatiila avalongosaaji woona
\p
\v 11 Vagani vangu, nikivalomba kwa kiiva muli vahensa khanji muli vashila nsila mu nyi, wusigaji uwupafu wuvi weenyu, wuna witovana ni numbula seenyu.
\v 12 Muveesaje ni njendo inofu pa vaanu vina vasikimuhuviilila uNguluvi. Baheene nda vikivalogola wudehi kiija, mwisenga uwunansi, vasaagaje insengo seenyu inofu. Baheene vasimusufye uNguluvi kwa kiiva yeenyu, mu lijuva lina akhayinsa kivahiga.
\p
\v 13 Yinatilaji indaji isa nyi yeenyu, kwa kiiva omwe mukimuyinatila uMutwa uYeesu. Mumutiilaje umutwa weenyu uwa nyi, kwa kiiva umwene mulamulaaji mukhome wa vaanu woona.
\v 14 Khanji muvatiilaje avalongosaaji va booma vina umukhome wa nyi avahagwile. Muveesaje mwigaha ndeeno kwa kiiva aveene vavishiilwe kiija, vavapeele ululawo avaanu vina viigaha uwuvi na kivasufya vala vina viigaha amanofu.
\v 15 Niijova ndeeno kwa kiiva uNguluvi isakula mugahaje amanofu, baheene vala vina vayasu vasikhaveesaga na lyolyona ilya kilogola kivapiikha omwe.
\p
\v 16 Kiiva omwe muyiyesheele, musikhawugahaga uwuyeeshelo weenyu kiiva nsila ya kigaha uwunansi, leelo mukhalaje ngaja shina avavanda va Nguluvi shina visakulwa kikhala.
\v 17 Muvatiilaje avaanu woona na kivagana avahuvililaaji vayeenyu. Yiyisaaji kwa Nguluvi na kimutiila umukhome weenyu.
\s Mugugumilaje ngaja uYeesu shina wágugumilaga
\p
\v 18 Omwe vavanda, vatiilaji avakhome veenyu, khanji muyiyisaaje, yisikhaveesaga kwa vala vina vanofu na vahuugu hela, leelo na vala vina vakhali.
\v 19 Omwe nda mugugumile amalava gina musisakulwa, kwa kiiva ya kimuyinatila uNguluvi, baheene umwene akhavayimiilila.
\v 20 Musikwiliile kimushendeefya uNguluvi kwa nsila ya kigugumila, nda vikivalafya kwa kiiva ya wunansi weenyu. Leelo nda mugugumila kilava kwa kiiva mwagagahaga amanofu, apo baheene uNguluvi asivashendeevele.
\p
\v 21 Mwisakulwa kiija mugugumilaje ndeeno, kwa kiiva uKilisito yumwene wávalavilaga omwe. Khanji wávaleshelaga ishihwano, kiija muhwananisaaje kisenga gina wágasengaga.
\q
\v 22 “Umwene asikhagahile uwunansi,
\q awu kiiva nu wudehi wowoona.”\f + \fr 2:22 \xt Yimba mu litaafili lya Isaaya 53:9.\f*
\m
\v 23 Uluhaavi luna vikimuliga asikhayanshile liswi lyolyona ilya kiliga. Pina vikimulafya asikhajelile kihombesa lyolyona ilya kivatiisa, leelo goona wámuleshelaga uNguluvi yuna iihiga avaanu kwa shiyooli.
\v 24 UKilisito yumwene wásumulaga uwunansi weesu mu muvili gwakwe pa musalaaba. Wágahaga ndeeno baheene ose tisikhatemwagwa khanji nu wunansi, leelo tive nu wiikhasi wuna wukimushendeefya uNguluvi. Umwene wálemesewaagwa, baheene omwe mukulushe.
\v 25 Mwayagaga ngaja nkholo sina sikhandi siyajile, leelo lino mwamutinila uMutwa uYeesu, uMudimaaji khanji Muyangalilaaji wa numbula seenyu.
\c 3
\s Amamanyiso kwa mugoosi nu mudala
\p
\v 1-2 Omwe vashimaayi, vapulisaaji avagoosi veenyu. Kwa nsila iyo, avagoosi vina vasiyinatila amamanyiso ga Yeesu, vasiyiitishe injendo seenyu inofu nu lugoto. Baheene avagoosi vamuhuviilile uNguluvi bila kijovelwa liswi lyolyona.
\v 3 Kiyikogola kwenyu, kusikhaveesaga kwa kunja hela, ngaja kitava inyele, kifwala isahaabu na menda aga lutono,\f + \fr 3:3 \ft Vakhandi vakwali avashimaayi avanya ngʼoma imbi, vina viitava na kifwala. Ingʼoma iyo yikhandi ya kikwehelesa avagoosi. Khanji vagahaga ndeeno kwa kinunumukha kiija vana hela. Kitava na kifwala ukho, kukwene uPetulo ikhaana apa.\f*
\v 4 leelo uwunofu weenyu wuyansisaaje mu numbula. Uwunofu wuna wusinanjikha awu kisakhala na wula wuna wiiva ni numbula ya wuhuugu nu wulindamafu. Uwu wuweene uwunofu wuna wisakulwa pa Nguluvi.
\v 5 Ndeeno shilushwali shina yikhandi pawukuulu, avashimaayi avabaagule vina vamuhuvililaga uNguluvi na kimuyinatila, vayikogolaga kwa njendo inofu isa kivagota avagoosi vaanave.
\v 6 Uwashimaayi yumonga yuna wágahaga ndeeni yu Saala, umudala wa Abulahamu.\f + \fr 3:6 \fq Abulahamu: \ft Yimba iliswi ili mu Maswi aMahensa.\f* Uyu akhandi ikimupuliisa wunofu umugoosi waakwe na kimutiila, akhandi ikimushemeela iija, “Mutwa wangu.”\f + \fr 3:6 \xt Yimba mu litaafili lya Shiyanso 18:12.\f* Na yuumwe mwiva vaana va Saala, nda mwisenga gina manofu pina musitiila lyolyona.
\p
\v 7 Na yuumwe vagoosi, mwisakulwa mukhalaje wunofu na vadala veenyu, kwa kiiva mumeenye kiija, vagaya ngufu ngaja omwe. Muvagotaje, kwa kiiva uNguluvi wávatahisaaga omwe woona kiija, mukhahaala imota ya wuumi wa shiluta. Lino musengaje ndeeni, baheene amafuunyo geenyu gasikhakhanwagwa.
\s Kilafisiwa kwa kiiva ya kisenga amanofu
\p
\v 8 Kuwudugo niijova ndeeni, muveesaje ni numbula yimo, khanji woona musajilanaje na kitanjilisania. Mugananaje ngaja vanyalukholo, muveesaje vanya lusungu na kiyiyiisa.
\v 9 Musikhahombesaaji kwa vina vikivagahila uwunansi, awu amaligo kwa maligo, leelo muvagahilaje amanofu. Ndeeno shilushwali uNguluvi isakula mugahe, baheene avayimiilile omwe.
\v 10 Aga gali ngaja shina aMayandikhwa aManofu giijova,
\q “Yoyoona yuna isakula kikhala wunofu na kiyimiililwa,
\q asikhalogolaga injowo imbi ku vaanu na kilogola uwudehi.
\q
\v 11 Isakulwa asikhasengaga uwunansi, asengaje amanofu.
\q Ave iikhala kwa wulindamafu na vayine, awuyinatilaje mandu.
\q
\v 12 Ndeeno shilushwali uMutwa uNguluvi ikivaloleela kwa wunofu avagolofu,
\q woona vina viigaha gina gikimushendeefya umwene,
\q khanji ipulikha amafuunyo gaanave.
\q Leelo vina viigaha uwunansi, ikivagunjila.”\f + \fr 3:10-12 \xt Yimba mu litaafili lya Sabuli 34:12-16.\f*
\p
\v 13 Yu naani yuna akwiliile kivagaha fivi nda mujimba kisenga amanofu?
\v 14 Leelo hata nda mwilava kwa kisenga isa wugolofu, uNguluvi akhavayimiilila. Lino, musikhatiilaga pina vikivatiisa wala musikhatungumalaji.
\v 15 Leelo musufyaji uKilisito mu numbula seenyu, kiija Mutwa. Muveesaje muyipinyanjile uluhaavi loona kimuyankha umuunu yoyoona yuna iiposa aga lihuuvi lyenyu. Muveesaje mwisenga ndeeni kwa wuhuugu nu lugoto.
\v 16 Khanji muveesaje na mahiiva manofu kwa kiiva omwe muli vavanda va Kilisito, baheene awo vina vikivalogola uwudehi kwa kiiva ya njendo seenyu iso, vawone nsoni.
\v 17 Nilogola ndeeno kwa kiiva uNguluvi nda isakula ulave, shiba ulave kwa kiiva ya kigaha amanofu, kulikho ulave kwa kiiva ya kigaha uwunansi.
\p
\v 18 Woope uKilisito wálavaga, wáafwa gwalimo hela kwa kiiva ya wunansi weesu, lulwene ndeeno umugolofu wáfwisaga kwa kiiva ya vanansi, kiija atulingaanie nu Nguluvi. Vamubuda uluhaavi ana muvili gwa muunu, leelo wáfyukha kwa ngufu ya Numbula uMunofu.
\v 19 Kwa ngufu iya Numbula uyo, wálutaga kwa vamalayikha avavi vina vafunjiilwe ku shifungo, wávakhoma imola ya lumeno lwakwe.\f + \fr 3:19 \fq Wálutaga kwa vamalayikha avavi vina vafunjiilwe ku shifungo, wávakhoma imola ya lumeno lwakwe: \ft Uluganulo ulunji lukwiliile kiiva, \fqa Wálutaga kwa vina vafwile, vafunjiilwe ku wusimu, wávakhoma imola ya Nguluvi.\f*
\v 20 Avamalayikha awo,\f + \fr 3:20 \fq Avamalayikha awo: \ft Uluganulo ulunji lukwiliile kiiva, \fqa awo vina vafwile.\f* vaveene vina vakhaanaga kimuyinatila uNguluvi pawukuulu,\f + \fr 3:20 \xt Yimba mu litaafili lya Shiyanso 6:1-2.\f* pina uNuhu akhandi itenda ishipugo ishikhome. UNguluvi wágugumilaga uwunansi waanave mbakha uluhaavi pina ishipugo ishikhome shitendwa. Leelo kuwudugo avaanu vasheefu, vaanu munaana hela, vaveene uNguluvi wávakulusaaga, vasikhafwile na malenga ga lufuwukho.\f + \fr 3:20 \xt Yimba mu litaafili lya Shiyanso 7:7.\f*
\v 21 Amalenga ago shihwano sha wutwiniaji weenyu wa nsiku isa luhaavi ulu. Uluhaavi luna mutwinisiwa yiwonekha kiija, uNguluvi wávakulusa kwa ngufu ya kifyukha kwa Yeesu Kilisito. Lino, uwutwiniaji wusili wa kiyiyooga na kiwuwuusa uwushaafu wa muvili, leelo kiyihumya kwa Nguluvi kwa numbula yoona.
\v 22 UYeesu Kilisito uyo wálutile kwa Nguluvi, lino akheele ku liwokho ilya kundiilo ilya Nguluvi, mu luvala ulwa lishima likhome mandu. Ikivatema avamalayikha, ifiwumbwa ifya wutawulilwa, ni finya ngufu.
\c 4
\s Uwiikhasi wuna wukimushendeefya uNguluvi
\p
\v 1 UKilisito wálavaga mu nyi muno, lino na yuumwe muyipinyaje kilava ngaja umwene. Nilogola ndeeno kwa kiiva umuunu yuna wálavaga asikwiliile kitemwa khanji nu wunansi.
\v 2 Kihuma lino musikhajelaga kikhala kwa kifwata uwupafu weenyu uwa mu nyi, leelo sengaji gina idobokha uNguluvi, uluhaavi lwenyu luna mwikhala pa nyi panu.
\v 3 Paanyuma mukhandi mufwata injendo isa vaanu vina vasikimuhuviilila uNguluvi. Mukhandi mufwata uwupafu weenyu uwa mu nyi, kiwaafukha na kigaala. Khanji mwadobokhaga ishiwungo sha wupafu nu wugaasi, na kifuunya amanguluvi kuna kukimukhalasa mandu uNguluvi.
\v 4 Avaanu awo vina vasikimuhuviilila uNguluvi, lino viswiga kwa kiiva musiigaha nawo uwunansi, khanji vikivaliga omwe.
\v 5 Avaanu awo, visakulwa kilambiisila vaveene pa Nguluvi ulwa wuvi waanave uwo. Umwene uNguluvi, ayipinyile kivahiga avaanu woona vina wuumi na vina vafwile.
\v 6 Lulwene avaanu vina vafwile woope vakhomelwagwa iMola iNofu iya Yeesu Kilisito pina vali wuumi. Awo, hata nda vahigwagwa ngaja avanji shina vahigwagwa, lino viikhala ngaja shina uNguluvi isakula kwa ngufu ya Numbula waakwe.
\p
\v 7 Uwudugo wa njowo soona wuhejeelile, lino muveesaje mukiyivavala na kiiva meeho mu goona gina mwisenga, baheene mukwiliile kifuunya.
\v 8 Mu goona, mugananaje kwa numbula yoona, kwa kiiva nda umugane umuunu ndeeno, usiive uyipinyile kimusaajila hata nda akunanjiile uwunansi mala nyinshi mandu.\f + \fr 4:8 \xt Yimba mu litaafili lya Mfitikho 10:12.\f*
\v 9 Muveesaje mudobokha kivasaajisa avaanu mukhati ya nanda seenyu, kwa numbula yoona.
\p
\v 10 UNguluvi ikivapeela avahuvililaaji va Yeesu Kilisito, ifipeelwa finshi fina fili paayo. Shila muunu ashisenjelaje wunofu ishipeelwa shaakwe kwa kivatanga avayine, ngaja muyimililaaji munofu wa mota nyinshi sa Nguluvi.
\v 11 Yoyoona yuna ana shipeelwa sha kikhoma na kimanyisa, agahaje ndeeno ngaja muunu yuna afiliikhwe nu Nguluvi. Woope yuna ana shipeelwa sha kitanjilisa, avatanjilisaaje avayine kwa ngufu sa Nguluvi. Kwa nsila iyi, uNguluvi akwiliile kisufisiwa mu goona kwa kiiva ya Yeesu Kilisito. Uwutupikho nu wutawulilwa, wuve nu mwene shiluta na shiluta! Amina!
\s Kilava kwa kiiva ya Kilisito
\p
\v 12 Vagani vangu, amalava makhome gina gikivapata gina gikilijela ilihuuvi lyenyu, musikhaveesaga ngaja musimeenye kiija, kwashi mwilava.
\v 13 Leelo mushendeevaje kiiva muhanga mu malava ga Kilisito, baheene mukhava ni limwemwe mandu, pina uwutupikho wa Kilisito wukhagubutulwa bahawuvalafu.
\v 14 Avaanu nda vikivapiikha kwa kiiva mukilihuviilila ilitaawa lya Kilisito, mumanyaje kiija muyimiililwa. Iliswi ilyo liwonensa kiija uNumbula wa Nguluvi wa wutupikho, ali lumo noomwe.
\v 15 Nda mwilava, musikhalavaji kwa kiiva mwigaha uwunansi, kibuda, kihiija, na kihomegania.
\v 16 Leelo nda mwilava kwa kiiva muli vahuvililaaji va Kilisito, musikhawonaga nsoni. Leelo mumusufyaje uNguluvi kwa kiiva mulisumwile ilitaawa lilila ilya Kilisito.
\v 17 Uluhaavi ulwa kihigwa lwafikha, uNguluvi akhatala kivahiga avaanu vaakwe. Lino, nda akhatala kituhiga ose vaanu vaakwe yumwene, wuli, awo vina vasihuviilila iMola iNofu iya Nguluvi, kihigwa kwanave kusikhava kwa kitiisa mandu?
\v 18 Aga gali ngaja shina aMayandikhwa aManofu giijova,
\q “Avagolofu nda vakhakulukha kwa malava,
\q yikhava wuli kwa vanansi vala vina vasikhamutiilile uNguluvi?”\f + \fr 4:18 \xt Yimba mu litaafili lya Mfitikho 11:31.\f*
\m
\v 19 Lino, vina viilava kwa kiiva uNguluvi isakula valave, vayitenekhaje kigaha amanofu na kimuhuviilila uNguluvi, uMuwumbaaji waanave umuyinatifu.
\c 5
\s Kidiima ishipuga sha vahuvililaaji
\p
\v 1 Lino nilogola noomwe vayimililaaji va fipuga fya vahuvililaaji. One nili muyimililaaji munyeenyu wa shipuga sha vahuvililaaji, nili mulunjikhaaji wa malava ga Yeesu Kilisito. Khanji nihuviilila kiposheela uwutupikho lumo nawo, uluhaavi luna wukhagubutulwa. Lino nikivalomba mandu omwe kiija,
\v 2 mudiimaje wunofu ishipuga shina uNguluvi avapeelile. Khanji mushidiimaje kwa numbula ya wushendeefu ngaja shina uNguluvi isakula, musikhavakhamilisaaji. Musikhasengaji insengo yeenyu kwa kiiva ya kihombwa na kipata uwusi, leelo musengaje kwa numbula ya wushendeefu.
\v 3 Musikhavatemaji kwa ngufu avaanu vina mukivalongosa, leelo uwiikhasi weenyu wuveesaje shihwano shinofu kuveene.
\v 4 UYeesu yumwene Mudimaaji Mukhome wa vaanu vaakwe. Uluhaavi pina akhawonekha, mukhaposheela uwutupikho uwa shiluta.
\p
\v 5 Na yuumwe vajeleelo, vatiilaji avayimililaaji veenyu. Omwe woona muveesaje vahuugu pina mutanjilisania yuumwe kwa yuumwe, kwa kiiva aMayandikhwa aManofu giijova,
\q “UNguluvi ikivakhaana vina vikiyitumfya,
\q leelo vina vikiyiyiisa ikivapeela imota.”\f + \fr 5:5 \xt Yimba mu litaafili lya Mfitikho 3:34.\f*
\m
\v 6 Lino muveesaje mukiyiyiisa pansi ya liwokho lya Nguluvi, baheene woope avatufye pina lukhava lwafikha uluhaavi lwakwe.
\v 7 Amalava geenyu goona mulesheli uNguluvi, kwa kiiva umwene ikivatuna.
\p
\v 8 Muyivavalaje na kiiva meeho luhaavi loona. Umulugu weenyu uShetaani\f + \fr 5:8 \fq UShetaani: \ft Yimba iliswi \fqa Shetaani\fqa* mu Maswi aMahensa. \f* iyuluutikha kuno na ukho, ngaja nyalupala yina yibuluma, yikimuvenda umuunu yimulye.
\v 9 Lino mukhanyambulaji uShetaani uyo kwa nsila ya kikhangala mu lihuuvi, ngaja shina mumeenye kiija, avahuvililaaji vayeenyu mu nyi yoona, viilava ngaja omwe.
\v 10 UNguluvi avapeelile imota yoona! Wávashemeelaga omwe, baheene muhanje nawo mu wutupikho waakwe wa shiluta, lumo nu Kilisito. Kwa luhaavi, mwilava, leelo umwene akhavajinia, akhavapeela ingufu, na kivalunjikha.
\v 11 UNguluvi yumwene ateme shiluta! Amina.
\s Inyunjila iya wudugo
\p
\v 12 USilwano,\f + \fr 5:12 \fq USilwano: \ft Mu litaafili lya Njowo sa Vanandeje itambulwa \fqa Siila.\f* muhuvililaaji muyeesu, muunu muyinatifu ngaja shina nikimwaga, yumwene wánitanjilisaaga kiyandikha ibalula imfupi iyi. Nisakula kivajinia na kivabedela kiija, ishi shiyooli sha mota ya Nguluvi. Kwa kiiva mumeenye imola iso, muyiime kwa ngufu kimuhuviilila.
\v 13 Ishipuga sha vahuvililaaji veenyu avagani, ava mu lijumbi lya Babeeli\f + \fr 5:13 \fq Babeeli: \ft Litaawa lina avaanu avanji vatambulaga lijumbi lya Luumi. Yimba iliswi \fqa Babeeli\fqa* mu Maswi aMahensa.\f* muno, vina vahagwilwe nu Nguluvi, vikivahunjila. Woope umuswamu wangu mu lihuuvi, yuna itambulwa Maluko ikivahunjila.
\p
\v 14 Muhunjilanaje kwa lugano lwa shiyooli.
\p Vahuvililaaji va Kilisito, uwulindamafu wuve noomwe woona.
