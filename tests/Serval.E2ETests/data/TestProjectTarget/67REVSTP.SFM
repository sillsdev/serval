\id REV - Sangu Bible Translation
\rem Consultant Check March 2016 by John Macaulay
\h Wugubutulo
\toc2 Wugubutulo
\toc1 UWugubutulo wa Yeesu Kilisito kwa Yohana
\mt1 UWugubutulo
\mt2 wa Yeesu Kilisito kwa Yohana
\imt Imola yina yilongola
\ip Ilitaafili ili lyayandikhwagwa nu mwanandeje uYohana. Wáyandikhaga kivatanga avahuvililaaji va mu fipuga ifya vahuvililaaji va Yeesu fungati, fina akhandi ikifiyimiilila.
\ip Mu mulyango gwa 2–3 wáshiyandishilaga ibalula shila shipuga isha vahuvililaaji. Ikivapavila kiija vaseetushe mu wunansi waanave. Khanji ikivajinia avavanda va Nguluvi kiija, vave mu wugolofu hata nda vave mu malava. Kiyansa umulyango gwa 4 mbakha kuwudugo wa litaafili ili, uYohana itaviilila ulwa wugubutulo uwa ngufu sa Nguluvi, nu wutupikho waakwe wuna wáwaagaga.
\ip Mu wugubutulo uwo, uNguluvi igubutula inkhalasi yaakwe kwa vaanu avavi woona ava mu nyi. Iwonensa uKilisito shina akhayinsa kiwumena uwuvi, khanji akhayinsa kivahiga avaanu woona vina vikishikhaana ishiyooli shaakwe. UNguluvi akhayinsa kiyinanga inyi na kiyiwumba inyi imya. Ino mu nyi iyo avaanu woona vina vikimuhuviilila uYeesu, vakhayinsa kikhala nawo lumo shiluta na shiluta.
\tr \th1 Umulyango\th2 Gina gakwali mu litaafili ili
\tr \tc1 1:1-20\tc2 Ishiyanso sha wugubutulo wuna wáwaagaga uYohana
\tr \tc1 2:1–3:22\tc2 Ibalula fungati ku fipuga fya vahuvililaaji va Yeesu
\tr \tc1 4:1–5:14\tc2 Ulwa wugubutulo uwa Nguluvi nu Mwana Nkholo
\tr \tc1 6:1–8:5\tc2 Amapulya fungati
\tr \tc1 8:6–11:19\tc2 Ibalagumu fungati
\tr \tc1 12:1–15:8\tc2 Uwugubutulo kwa kiiva ya wulugu wa mu nyi yoona na kushaanya
\tr \tc1 16:1-21\tc2 Isebeti fungati
\tr \tc1 17:1–20:10\tc2 Uwuhigo kwa washimaayi umushemi uwa ku Babeeli, ilikhanu, umukuwamalago wa wudehi nu Shetaani
\tr \tc1 20:11–22:21\tc2 Uwuhigo uwa wudugo, nu luhaavi ulupya
\c 1
\s Amaswi aga wutasi
\p
\v 1 Uwu wugubutulo wa Yeesu Kilisito.\f + \fr 1:1 \fq Kilisito: \ft Liswi lya Shiyunaani. Kwa Shihebulaniya viija \fqa Mesiya\fqa*. Yimba iliswi \fqa Kilisito\fqa* mu Maswi aMahensa.\f* Wápeliilwe uwugubutulo uwo nu Nguluvi, baheene avawonense avavanda vaakwe amaswi gina mbakha gawoneshe lilino ndeeni. UYeesu wámupeelaga uYohana umuvanda waakwe uwugubutulo uwo kishilila kwa malayikha\f + \fr 1:1 \fq Malayikha: \ft Yimba iliswi ili mu Maswi aMahensa.\f* waakwe.
\v 2 Baheene woope uYohana wáyibedelaga goona gina wágaaga, amaswi ga Nguluvi nu wubedelo wa Yeesu Kilisito.
\v 3 Ayimiliilwe yuna ikivayimbila avayine amaswi aga wukuwamalago gina gayandiikhwe mu litaafili muno. Khanji ayimiliilwe yuna ikigapulikha na kiyinatila, kwa kiiva uluhaavi lwa njowo iso, luwonekha luvejeelile.
\s UYohana ikivahunjila avahuvililaaji ava ku Asiya
\p
\v 4 One Yohana nikifiyandishila ibalula iyi ifipuga fungati ifya vahuvililaaji va Yeesu, ifya mu nyi ya Asiya. Imota nu wulindamafu, five lumo noomwe kihuma kwa yuna akhandi akwali, akwali na akhava akwali, ni Numbula fungati sina sili pamwandi ya shitengo shaakwe isha Wutwa,
\v 5 khanji kihuma kwa Yeesu Kilisito. Umwene mulunjikhaaji wa kihuviililwa, yuna muyimililaaji wa vina vafwile, khanji muyimililaaji wa vatwa woona ava mu nyi.
\p UYeesu Kilisito yumwene atuganile, khanji atuwusiise mu wunansi weesu, kishilila idanda yaakwe pina wáfwisaga pa musalaaba.
\v 6 Atugahile tive mu Wutwa waakwe, vatambule pa Nguluvi uDaada waakwe. Uwutupikho nu wutawulilwa, wuve nu mwene shiluta na shiluta! Amina!
\b
\q
\v 7 Loleelaji! Umwene iyinsa na mafunde!
\q Avaanu woona vakhamwaga,
\q hata avaanu vala vina vamuhomaga ni malala,\f + \fr 1:7 \fq Vina vamuhomaga ni malala: \ft Ava vakhandi vasulukhali va Shiluumi, leelo awo shihwano sha valugu woona va Yeesu. \xt Yimba mu litaafili lya Mataayo 24:30.\f*
\q ifimyanja fyona ifya mu nyi,
\q fikhayaalama kwa kiiva ya mwene.
\q Shiyooli, amina!
\b
\p
\v 8 UMutwa uNguluvi ilogola kiija, “One yuune Alufa khanji yuune Omega,\f + \fr 1:8 \fq Alufa khanji yuune Omega: \fq Alufa \ft helufi ya wutasi, khanji \fq Omega \ft helufi ya wudugo mu helufi isa Shiyunaani. Ilogola uNguluvi kiija, yu Wutasi khanji yu Wudugo. \xt Yimba mu litaafili lya Wugubutulo 22:13.\f* yuna akhandi akwali, akwali na akhava akwali, one yuune Nguluvi Munya Ngufu Soona.”
\s UYohana ikimwaga uKilisito mu mahilu
\p
\v 9 One Yohana, muhuvililaaji muyeenyu na nili lumo noomwe kimuyinatila uYeesu Kilisito mu malava, mu Wutwa na kigugumila. Nikhandi nidindiilwe pa shigunguli,\f + \fr 1:9 \fq Shigunguli: \ft Uluganulo lwakwe, nyi nyuumu yina yipiliimwe na malenga. \f* shina shitambulwa Patimo shina shili paakhati ya bahali, kwa kiiva ya kiyalaalisa iLiswi lya Nguluvi nu wubedelo wa Yeesu Kilisito.
\v 10 Mu lisiku lya Mutwa,\f + \fr 1:10 \fq Lisiku lya Mutwa: \ft Ili likhandi lisiku lina uYeesu wáfyukhaga, khanji lisiku lina avahuvililaaji va Yeesu vakhandi vikungaana kifuunya.\f* nikhalongosiiwe nu Numbula wa Nguluvi. Uluhaavi ulo napulikha ishawuti nkhome kunyuma yangu, ngaja shawuti ya balagumu.
\v 11 Ishawuti iyo yajovaga kiija, “Aga goona gina ukigaaga, ugayandishe mu litaafili. Pina wayandikha, ulitwale ilitaafili mu fipuga fungati ifya vahuvililaaji ifya mu majumbi ga Efeso, Simulina, Peligamo, Tiyatila, Salidi, Filadelifiya na mu Lawodikiya.”
\p
\v 12 Baheene naseetukha nimwaje yuna ilogola noone, nasaaga insimbili fungati isa muli isa sahaabu.\fig |lb00277c.jpg|col|||Insimbili fungati isa muli isa sahaabu|1:12\fig*
\v 13 Paakhati ya nsimbili isa muli iso, namwaga umuunu ngaja Lusawo lwa Muunu.\f + \fr 1:13 \fq Lusawo lwa Muunu: \ft Yimba iliswi ili mu Maswi aMahensa. \f* Afwele inkhansu nali na ayipinyile ulukhova lwa sahaabu mu shifuva.
\v 14 Inyele sa mutwe gwakwe sikhandi mbalafu ngaja hamba na meeho gaakwe gakhandi ngaja muli sa mooto.
\v 15 Amagulu gaakwe gakhandi gingʼaala mandu ngaja shaaba yina yinyanyiilwe mu mooto, khanji ishawuti yaakwe yikhandi ngaja nkhokhomo ya malenga minshi.
\v 16 Mu liwokho lyakwe ilya kundiilo, akhandi ni nondwe fungati, ni panga inya wukhali koona na koona, yikhandi yiihuma mu mulomo gwakwe. Uweeni waakwe, wukhandi wungʼaala ngaja lijuva ilikhali mandu.
\p
\v 17 Naganaga kimwaga nayigwisaaga pa magulu gaakwe, ngaja muunu yuna afwile. Leelo wánikhata ni liwokho lyakwe ilya kundiilo wáaja, “Usikhatiilaga! One yuune wa Wutasi, khanji yuune wa Wudugo.
\v 18 One yuune yuna nili muumi, yuna nikhandi nifwile, loleela lino nili muumi shiluta na shiluta. One nina fungulo sa wutawulilwa wa mfwa ni sa wusimu.\f + \fr 1:18 \fq Wusimu: \ft Yimba iliswi ili mu Maswi aMahensa.\f*
\p
\v 19 “Lino, uyandishe injowo sina wasaaga, siseene sina sikwali na sina siyinsa.
\v 20 Wasaagaga inondwe fungati sina sili mu liwokho lyangu ilya kundiilo. Khanji wasaagaga insimbili sila isa muli fungati sa sahaabu. Nikuwulanise uluganulo lwa mbuusa isi. Inondwe sila fungati, vamalayikha\f + \fr 1:20 \fq Vamalayikha: \ft Uluganulo ulunji lukwiliile kiiva, \fqa vayimililaaji va fipuga fya vahuvililaaji. \f* va fipuga fila fungati fya vahuvililaaji. Insimbili sila isa sahaabu isa kiviishila imuli, fipuga fungati ifya vahuvililaaji va Yeesu.”\fig |HG-Seven Churches Plain BW.jpg|span|||Ifipuga fungati ifya vahuvililaaji va Yeesu|1:20\fig*
\c 2
\s Ibalula ya Yeesu kwa vahuvililaaji vaakwe //ava ku Efeso
\p
\v 1 UYeesu wáyitenekhaga kinijova kiija, “Muyandishila umalayikha wa shipuga sha vahuvililaaji vangu ava ku lijumbi lya Efeso ndeeni,
\pi Amaswi aga gahumile kunyangu one Yeesu. One nikheete inondwe sila fungati mu liwokho lyangu ilya kundiilo, nijenda paakhati mu nsimbili isa sahaabu fungati isa muli sila. Ndeeno, munipuliise!
\v 2 Nisimeenye injendo seenyu, uludali lwenyu nu wugugumilo weenyu. Khanji nimeenye kiija, musihanga na vaanu avanansi vina vikiyitambula vanandeje,\f + \fr 2:2 \fq Vanandeje: \ft Yimba iliswi \fqa Mwanandeje\fqa* mu Maswi aMahensa.\f* humbe vasili vanandeje, mwavajelaga, mwamanya kiija vakhandi vadehi.
\v 3 Nimeenye kiija mwigugumila na kiyijimfilisa kwa kiiva yangu one, musikhatala.
\pi
\v 4 Leelo nina liswi noomwe. Muwuleshile uwugani weenyu uwa lwamwandi.
\v 5 Lino mukumbushe pina mukhagwile, mulambiisile, muve ni njendo isa lwamwandi. Leelo nda musilambiisila, niyinsa kunyeenyu kiwuusa insimbili iya sahaabu iya lumuli pina lukwali.
\v 6 Nikivasufya kwa kiiva mukigakhalalila gina vikigasenga avavanda va Nikolayi. Ago, hata yuune nikigakhalalila.
\pi
\v 7 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji. Umuunu yuna akhamena, nikhamutawula alye amakhomo ga mupishi guna gwihumya uwuumi wuna wuli mu shiisi sha Nguluvi.”\f + \fr 2:7 \xt Yimba mu litaafili lya Shiyanso 2:9.\f*
\s Ibalula ya Yeesu kwa vahuvililaaji vaakwe //ava ku Simulina
\p
\v 8 “Muyandishila umalayikha wa shipuga sha vahuvililaaji vangu ava ku lijumbi lya Simulina ndeeni,
\pi Amaswi aga gahumile kunyangu one Yeesu, one yuune wa Wutasi khanji yuune wa Wudugo, nafwisaga khanji nafyukhaga. Ndeeno, munipuliise!
\v 9 Nigameenye amalava geenyu nu wupiina weenyu, leelo omwe shiyooli muna wuwusi. Nimeenye amaligo gaanave vina vikiyitambula kiija Vayahuudi, leelo ava, shipuga sha vavanda va Shetaani.\f + \fr 2:9 \fq Shetaani: \ft Yimba iliswi ili mu Maswi aMahensa. \f*
\v 10 Musikhatiilaji amalava gina gakhavapata. Puliisi! UShetaani asivapinye avayeenyu vamonga mu shifungo avajele, baheene musiilave nsiku ishumi. Muyitenekhaje kiiva vayinatifu mbakha kiifwa, baheene one nisivapeele injoola ya wuumi wa shiluta.
\pi
\v 11 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji. Umuunu yuna akhamena, asikhapyasiwa hata padoodo ni mfwa ya wuvili.”\f + \fr 2:11 \xt Yimba mu litaafili lya Wugubutulo 20:14; 21:8.\f*
\s Ibalula ya Yeesu kwa vahuvililaaji vaakwe //ava ku Peligamo
\p
\v 12 “Muyandishila umalayikha wa shipuga sha vahuvililaaji vangu ava ku lijumbi lya Peligamo ndeeni,
\pi Amaswi aga gahumile kunyangu one Yeesu, one nina panga yina nemi koona na koona. Ndeeno, munipuliise!
\v 13 One nipameenye pina mwikhala, apo baheene pina iitema uShetaani. Hata ndeeno mukilikhata ilitaawa lyangu. Khanji musikhakhaanile ilihuuvi lyenyu kunyangu, hata mu luhaavi ulwa Antipa umulunjikhaaji wangu, umuyinatifu mbakha kiifwa. Umuunu yula yumwene yuna wábudwagwa paakhati yeenyu, pina iikhala uShetaani.
\pi
\v 14 Leelo nina liswi noomwe. Avaanu vamonga munyeenyu viyinatila amamanyiso ga Balaamu. UBalaamu yumwene wámumanyisaaga uBalaki avahonsaje aVaisilaheli kiija, vagahe uwunansi uwa kiilya ifyakiilya fina fihumisiiwe ku mafuunyo ga manguluvi, na kigaha uwushemi.\f + \fr 2:14 \xt Yimba mu litaafili lya Luvaso 22:1–25:3; 31:16.\f*
\v 15 Shiisho ndeeno, avanji kunyeenyu vikigayinatila amamanyiso ga vavanda va Nikolayi.
\v 16 Lino, lambisilaji! Nda musilambiisila, nisiyinse nyangu kunyeenyu, na kiilwa noomwe kwa panga yina yiihuma mu mulomo gwangu.
\pi
\v 17 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji. Umuunu yuna akhamena, nikhamupeela ishakiilya shina shitambulwa mana,\f + \fr 2:17 \fq Mana: \ft Ishi shikhandi shakiilya shina uNguluvi wávapeelaga aVaisilaheli pina vakhandi mu luvanda. \xt Yimba mu litaafili lya Kihuma 16:31-34.\f* shina shafihwagwa. Khanji nikhamupeela ilingʼanga ilivalafu lina liyandiikhwe ilitaawa ilipya lina akwasiina yuna alimeenye, leelo yula yuna ikiliposheela.
\s Ibalula ya Yeesu kwa vahuvililaaji vaakwe //ava ku Tiyatila
\p
\v 18 “Muyandishila umalayikha wa shipuga sha vahuvililaaji vangu ava ku lijumbi lya Tiyatila ndeeni,
\pi Amaswi aga gahumile kunyangu one Lusawo lwa Nguluvi.\f + \fr 2:18 \fq Lusawo lwa Nguluvi: \ft Yimba iliswi ili mu Maswi aMahensa.\f* Nina meeho ngaja muli sa mooto na magulu gingʼaala ngaja shaaba yina yinyanyiilwe mu mooto. Ndeeno, munipuliise!
\v 19 Nisimeenye injendo seenyu, kiiva muna lugano, ilihuuvi, kivasenjela avanji, lumo nu lugugumilo. Khanji injendo seenyu isa lino, nofu kishila isa pawukuulu.
\pi
\v 20 Leelo nina liswi noomwe. Omwe mukigakunda amaswi ga washimaayi yula uYesebeeli,\f + \fr 2:20 \xt Yimba mu litaafili lya 1 Vatwa 16:29-31; 18:4; 19:2; 2 Vatwa 9:22.\f* yuna ikiyijova kiija mukuwamalago, leelo asili mukuwamalago. Mukimuleshela ikivajanjilisa avavanda vangu kwa kivamanyisa vagahe uwushemi na kiilya ishakiilya shina shihumisiiwe ku mafuunyo ga manguluvi.
\v 21 One namupeela uluhaavi ulwa kilambiisila uwunansi, leelo ikhaana kilekha uwushemi waakwe.
\v 22 Puliisi! Lino kwa kiiva ya ago, nisimutoosese uwutamu wuna asipootwe na kilamukha pa nkwembe. Khanji vina viwaafukha nawo nisivalafye, nda vasilambiisila na kilekha kifwata injendo imbi isa Yesebeeli.
\v 23 Khanji, nisivabude avavanda vaakwe. Baheene avaanu va fipuga fya vahuvililaaji fyona, vasiimanye kiija one niseesa inumbula na mahiiva ga shila muunu. Khanji nisimuhombe shila muunu kilingana ni njendo sina munaso.
\pi
\v 24 Lino vamonga mu omwe ukho ku Tiyatila, vakwali vayinatilaaji. Avaanu ava vasiyinatila amamanyiso ga Yesebeeli uyo, wala vasisimeenye imbuusa iso sina avanji viijova mbuusa sa mukhati. Shiyooli imbuusa iso mamanyiso ga Shetaani! Kwa vaanu avayinatilaaji ava, niijova ndeeni, nisikhavapeela umusigo ugunji.
\v 25 Leelo muyinatilaje wunofu amanofu ago gina munago mbakha pina nikhayinsa.
\v 26 Umuunu yuna akhamena na kiyinatila iliswi lyangu mbakha kuwudugo,
\q ‘Nikhamupeela uwutawulilwa kwa vaanu va nyi soona.
\q
\v 27 Umwene akhavatema na kivamena avalugu vaakwe woona,
\q akhavabojola ngaja shigaana sha lilongo.’\f + \fr 2:27 \xt Yimba mu litaafili lya Sabuli 2:8-9.\f*
\mi Umuunu yoyoona yuna akhagamena, akhahanga mu wutawulilwa wuna napelwagwa nu Daada.
\v 28 Na yuune nikhamupeela inondwe\f + \fr 2:28 \fq Inondwe yila yina yingʼaala mandu pina kuhenga kunena: \ft Inondwe iyi shimanyilo sha kimena.\f* yila yina yingʼaala mandu pina kuhenga kunena.
\pi
\v 29 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji.”
\c 3
\s Ibalula ya Yeesu kwa vahuvililaaji vaakwe //ava ku Salidi
\p
\v 1 “Muyandishila umalayikha wa shipuga sha vahuvililaaji vangu ava ku lijumbi lya Salidi ndeeni,
\pi Amaswi aga gahumile kunyangu one Yeesu, one niitema iNumbula fungati isa Nguluvi ni nondwe fungati. Nisimeenye injendo seenyu, avanji vikivaaga muli wuumi, leelo mufwile. Ndeeno, munipuliise!
\v 2 Lamushi! Mugajinie gina gasigeele muumi, leelo giilwa kiifwa kwa kiiva injendo seenyu sisili nofu pa Nguluvi wangu.
\v 3 Lino, mukumbushe shina mwaposheelaga na shina mwapulikhaga, mugakhate ago na kilambiisila. Leelo nda musilamukha, nikhayinsa ngaja umuhiiji shina iyinsa, musikhalumanya uluhaavi ulo.
\pi
\v 4 Leelo, muna vaanu vasheefu mu Salidi vina vasitopiise amenda gaanave kwa kigaha uwunansi. Awo vaveene vakhava vijenda lumo noone vafwele amenda amavalafu, kwa kiiva avaanu awo vifwaya.
\v 5 Umuunu yuna akhamena, akhafwala amenda amavalafu ngaja aveene. Na yuune nisikhaliwuusa kaa, ilitaawa lyakwe mu Litaafili ilya Wuumi,\f + \fr 3:5 \fq Litaafili ilya Wuumi: \ft Ilitaafili lina uNguluvi ayandiishe amataawa ga vaanu vina vakhaposheela uwuumi wa shiluta. \xt Yimba mu litaafili lya Wugubutulo 20:11-15.\f* leelo nikhaliyiitikha pa Daada wangu na pa vamalayikha vaakwe.
\pi
\v 6 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji.
\s Ibalula ya Yeesu kwa vahuvililaaji vaakwe //ava ku Filadelifiya
\p
\v 7 “Muyandishila umalayikha wa shipuga sha vahuvililaaji vangu ava ku lijumbi lya Filadelifiya ndeeni,
\pi Amaswi aga gahumile kunyangu one Yeesu, one nili Munofu, khanji nili wa shiyooli. Nina fungulo ya wutawulilwa wa mutwa uDawudi,\f + \fr 3:7 \fq Mutwa uDawudi: \ft Yimba iliswi \fqa Dawudi\fqa* mu Maswi aMahensa.\f* nda nidindule kusiina uwa kidinda, khanji nda nidinde kusiina uwa kidindula. Ndeeno, munipuliise!
\v 8 Nisimeenye injendo seenyu. Loleeli, niviishile pamwandi yeenyu umulyango guna guli mwasi, kusiina umuunu yuna akwiliile kigudinda. Nimeenye muna ngufu ndoodo, leelo muliyinatiile iliswi lyangu, khanji musalikhaana ilitaawa lyangu.
\v 9 Puliisi! Nisivaleete avaanu va shipuga sha vavanda va Shetaani, vina vikiyitambula kiija Vayahuudi, leelo vadehi. Nisivagahe vayinse kivafugamila, baheene vamanye kiija, one nivageene omwe.
\v 10 Mwaliyinatila iliswi lyangu ilya kiiva nu wugugumilo, ndeeno na yuune nisivayangalile omwe muhume mu luhaavi lwa majelo gina gahejeelile kiyinsa kivajela avaanu va mu nyi yoona.
\v 11 Niyinsa lilino. Khataji mandu shina munasho, asaali ayinse umuunu kivapokha injoola yeenyu.
\v 12 Umuunu yuna akhamena, nikhamuviikha kiiva nsimbili mu shiyumba sha nanda ya Nguluvi wangu,\f + \fr 3:12 \fq Nanda ya Nguluvi wangu: \ft Yimba iliswi \fqa Nanda imbaagule iya kifuunyila\fqa* mu Maswi aMahensa.\f* asiihuma umo kaa. Kwa uyo, nikhaliyandikha ilitaawa lya Nguluvi wangu na ilitaawa lya lijumbi lya Nguluvi wangu. Ilijumbi ilyo Yelusalemu\f + \fr 3:12 \fq Yelusalemu: \ft Yimba iliswi ili mu Maswi aMahensa.\f* mya, lina liyiikha kihuma kwa Nguluvi wangu. Khanji kwa uyo nikhaliyandikha yuune, ilitaawa lyangu ilipya.
\pi
\v 13 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji.
\s Ibalula ya Yeesu kwa vahuvililaaji vaakwe //ava ku Lawodikiya
\p
\v 14 “Muyandishila umalayikha wa shipuga sha vahuvililaaji vangu ava ku lijumbi lya Lawodikiya ndeeni,
\pi Amaswi aga gahumile kunyangu one Yeesu, one yuune Amina, one nili mulunjikhaaji muyinatifu na wa shiyooli. One yuune shiyanso sha wuwumbaaji wa Nguluvi. Ndeeno, munipuliise!
\v 15 Nisimeenye injendo seenyu. Nimeenye kiija omwe musili vasisimu wala musili vapyo. Shiba mwali muve vasisimu awu vapyo!
\v 16 Lino kiiva muli vafushifu, musili vasisimu wala musili vapyo, ndeeno nisivadeeshe muhume mu mulomo gwangu.
\v 17 Omwe mwijova, ‘Ose tili vawusi, tikwavile, tisishepushiilwe shoshoona.’ Leelo musimeenye kiija omwe mugaya shiinu, muli va kisungupilwa, muli vapiina, muli vapofu, khanji muli bwinda.
\v 18 Nikivasimila kiija, mugule kunyangu isahaabu yina yivalasiiwe nu mooto, baheene muve vanya wusi. Khanji lunofu mugule amenda amavalafu, baheene mufwale mufihe uwubwinda weenyu, musikhawonaga nsoni. Mugule umugoda gwa kidomohesa mu meeho geenyu, baheene muloleele wunofu.
\pi
\v 19 Woona vina nivageene, nikivadalishila na kivayoonya, lino jimbaji kilambiisila.
\v 20 Puliisi, one niyiimile pa mulyango nihoodesa. Umuunu yuna asipulishe ishawuti yangu na kidindula umulyango, nisiyinjile kunyaakwe nilye lumo nawo, woope asiilye lumo noone.
\v 21 Umuunu yuna akhamena, nikhamuyiitikha kikhala lumo noone mu shitengo shangu sha Wutwa. Akhava ngaja one yuna nagamenaga amajelo, nikheele lumo nu Daada mu shitengo shaakwe sha Wutwa.
\pi
\v 22 Umuunu yuna ana makutu apulishe gala gina uNumbula wa Nguluvi ikifijovela ifipuga fya vahuvililaaji.”
\c 4
\s Ishitengo sha Nguluvi isha Wutwa
\p
\v 1 Gaganile kishila ago, nagwaga umulyango gudindwishe kwa Nguluvi! Baheene napulikha ishawuti yila ngaja shawuti ya balagumu yina nayipulikhaga ulwa wutasi yiijova kiija, “Yinsa, taana kuno kushaanya, na yuune nisikuwonense gina gisakulwa mbakha gawoneshe mu luhaavi luna luyinsa.”
\p
\v 2 Baaho, pina uNumbula wa Nguluvi ikinilongosa, nashaaga ishitengo sha Wutwa kwa Nguluvi, shina umuunu yumonga ashikhaliile.
\v 3 Uyo akhandi ingʼaala ngaja lingʼanga lya mafungu makhome ilya yasipi ni lya akiki. Ilipingangʼombe lya noonya lina lingʼaala ngaja sumalidi,\f + \fr 4:3 \fq Yasipi\fq*, \fq akiki\fq*, \fq sumalidi: \ft Aga mangʼanga manofu gina gingʼaala khanji ga mafungu makhome. Giiva maduuhu, awu ga lutolomfu na manya lulemba.\f* lyapilimaga ishitengo shila.
\v 4 Khanji ifitengo mashumi gavili na gana, fyashipilimaga ishitengo shila sha Wutwa. Mu fitengo ifyo vakhalaga avagosiivaha mashumi gavili na vana. Vakhandi vafwele amenda mavalafu ni njoola isa kitema isa sahaabu mu matwe gaanave.
\v 5 Mu shitengo shila sha Wutwa sahumaga imuli ni ngulumo sa noonya. Pamwandi ya shitengo isho, saveekha imuli fungati isa sahaabu, iso siseene Numbula fungati isa Nguluvi.
\v 6 Khanji, apo pakhandi ngaja bahali ya shilole, yina yikhandi ngaja lingʼanga lina lingʼaala mandu.
\p Paakhati ya shitengo isha Wutwa na vagosiivaha vala, pakhandi pana fiwumbwa fina (4), ifya wuumi. Fikhandi fipilima imbali soona isa shitengo sha Wutwa. Fikhandi na meeho shila luvala.
\v 7 Ishiwumbwa sha wutasi shahwananaga ni nyalupala, isha wuvili shahwananaga ni ngwada, isha wutatu ku weeni shahwananaga nu muunu na isha wuna shahwananaga ni nkhalukwangala yina yigulukha.
\v 8 Fyope ifiwumbwa fina (4) ifyo, shila shimo shikhandi na mapapanikho mutanda. Khanji amapapanikho ago, gakhandi na meeho mu mbali soona. Ifiwumbwa ifyo, fikhandi fiyimba ishilo ni shiminsi fisisisima fiijova,
\qc “Munofu, Munofu, Munofu,
\qc yu Mutwa uNguluvi, uMunya Ngufu Soona,
\qc yuna akhandi akwali, akwali na akhava akwali.”
\p
\v 9 Umwene yuna ashikhaliile ishitengo sha Wutwa, yumwene uNguluvi yuna muumi shiluta na shiluta. Ifiwumbwa ifyo luhaavi loona pina fikimutupikha, fikimutiila na kimuhonjesa,
\v 10 woope avagosiivaha vala mashumi gavili na gana, vayigwisa pansi, vagubama pamwene yuna akhaliile ishitengo sha Wutwa na kimufuunya yuna muumi shiluta na shiluta. Woope vikimuhumisa injoola saanave pa shitengo sha Wutwa viijova ndeeni,
\b
\q
\v 11 “UMutwa weesu, Nguluvi weesu,
\q wifwaya owe kitupikhwa, kitiilwa na kiiva ni ngufu,
\q kwa kiiva wawumbaga ifiinu fyona,
\q wawumbaga kwa lugano lwakho,
\q khanji fikwali.”
\c 5
\s Ilitaafili nu Mwana Nkholo
\p
\v 1 Baheene naawona ilitaafili mu liwokho lya kundiilo lya yula yuna ashikhaliile ishitengo sha Wutwa.\fig |67_Rev5_sroll with 7 seals.jpg|col|||Ilitaafili lya pawukuulu|5:1\fig* Ilitaafili ilyo liyandiikhwe mukhati na kunja, limatiikhwe nu mupulya mbali fungati.
\v 2 Naawona umalayikha umunya ngufu, ilogola kwa shawuti nkhome iijova, “Yu naani yuna ifwaya kilamaatula umupulya ugwa mbali fungati na kiligubutula ilitaafili ili?”
\v 3 Leelo akhandi akwasiina umuunu, kushaanya wala mu nyi wala mu wusimu, yuna akwiliile kililamaatula ilitaafili ilyo na kiliyimba.
\p
\v 4 Baheene nayansa kikhoola mandu, kwa kiiva nisikhaweene ishiwumbwa shoshoona shina shifwaya kishigubutula wala kishiloleela mukhati.
\v 5 Baheene, umunyaayumo mu vagosiivaha vala wánijovela wáaja, “Usikhakhoolaga! Loleela, iNyalupala iya mu shikholo sha Yuuda, mu shikholo sha mutwa uDawudi, yumwene amenile.\f + \fr 5:5 \xt Yimba mu litaafili lya Isaaya 11:1, 10.\f* Ndeeno, uyu yumwene yuna akwiliile kilamaatula umupulya fungati ugo na kilidindula ilitaafili ilyo.”
\p
\v 6 Baheene naawona apo nkholeela ni shitengo sha Wutwa, uMwana Nkholo\f + \fr 5:6 \fq UMwana Nkholo: \ft Yimba iliswi \fqa Mwana Nkholo\fqa* mu Maswi aMahensa.\f* ayiimile. Woope akhandi apiliimwe ni fiwumbwa fina (4) fila, na vagosiivaha vala mashumi gavili na vana. Akhandi iwonekha ngaja ashinjiilwe. Khanji akhandi ana mapembe fungati na meeho fungati. Ameeho ago Numbula fungati isa Nguluvi, sina sikhandi sifiliikhwe mbali isa nyi yoona.
\v 7 UMwana Nkholo wáyinsa kitoola ilitaafili lila mu liwokho lya kundiilo lya yula yuna wákhalaga mu shitengo sha Wutwa.
\v 8 Pina wátoolaga ilitaafili lila, ifiwumbwa fina (4) fila, lumo na vagosiivaha vala mashumi gavili na vana (4), vayigwisa pansi, vagubama pa Mwana Nkholo. Woona vakhandi ni malimba ni sebeti isa sahaabu sina simemile ifya kitinshilisa ingaagulwa sina sinunshilila. Ifiinu fya kitinshilisa, ifyo fifyene mafuunyo ga vabaagule va Nguluvi.
\p
\v 9 Woope vayeyema injeyemo imya vaaja,
\b
\q “Owe wifwaya kitoola ilitaafili ilyo
\q na kilamaatula umupulya gwakwe ugwa mbali fungati,
\q kwa kiiva washinjwagwa
\q na kwa danda yaakho wamugulila uNguluvi,
\q avaanu va fimyanja fyona, ifilogolo fyona,
\q ifikholo fyona ni nyi soona.
\q
\v 10 Avagahile vave mu Wutwa waakwe,
\q vatambule pa Nguluvi uDaada waakwe,
\q woope vasiiteme mu nyi.”
\b
\p
\v 11 Baheene naloleela na kipulikha ishawuti sa vamalayikha vinshi vina vayiimile, vashipiliime ishitengo sha Wutwa ni fiwumbwa fina (4), na vagosiivaha vala mashumi gavili na gana. Uwinshi wa vamalayikha vakhandi magana mashumi ishumi (10,000) mala magana mashumi ishumi (10,000), mbakha usikwiliile kivavasa.
\v 12 Nikhavapuliishe viyeyema kwa shawuti nkhome viijova,
\b
\q “UMwana Nkholo yuna ashinjiilwe
\q ifwaya kiposheela uwutawulilwa nu wusi
\q nu wumanyi ni ngufu,
\q ilishima, uwutupikho nu lusufyo!”
\b
\p
\v 13 Baheene, napulikha ifiwumbwa fyona fina fikhandi kushaanya, mu nyi, ku wusimu na mu bahali fiyeyema, fiija,
\b
\q “Yumwene yuna ashikhaliile ishitengo sha Wutwa nu Mwana Nkholo,
\q vasufisiwe, vatiilwe, vatupikhwe, vave nu wutawulilwa, shiluta na shiluta.”
\b
\p
\v 14 Ifiwumbwa fina (4) fila fiijova, “Amina.” Woope avagosiivaha vala mashumi gavili na vana, vayigwisa pansi, vagubama na kifuunya.
\c 6
\s UMwana Nkholo nu mupulya
\p
\v 1 Baheene namwaga uMwana Nkholo ilamaatula umupulya ulubali lumo. Napulikha ishiwumbwa shimo mu fina (4) fila, shilogola ishawuti ngaja iya kiguluma shiija, “Yinsa!”
\v 2 Baaho, nayaaga ifalaasi imbalafu nu muunu pashaanya yaakwe. Umuunu uyo akhandi akheete uludibulo, woope wápeelwa injoola ya shitwa. Wáahuma kushaanya amenile uwulugu khanji, baheene ayiteneshe kimena.\fig |hk00192c.jpg|col|||Uludibulo|6:2\fig*
\p
\v 3 Baheene uMwana Nkholo pina ilamaatula umupulya ulubali ulwa wuvili, napulikha ishiwumbwa sha wuvili shiijova, “Yinsa!”
\v 4 Baheene yaahuma ifalaasi iyinji nduuhu, umwene yuna ayangeele wátawulilwa kiwuusa uwulindamafu mu nyi, baheene avaanu vashinjane, woope wápeelwa ipanga nkhome.
\p
\v 5 Baheene uMwana Nkholo pina ilamaatula umupulya ulubali ulwa wutatu, napulikha ishiwumbwa sha wutatu shiijova, “Yinsa!” Naawona ifalaasi niitu, umwene yuna ayangeele akhandi ni shijelo mu mawokho gaakwe.
\v 6 Napulikha ngaja shawuti paakhati ya fiwumbwa fina (4) fila, yiijova, “Indonya yimo hela ya ngano yisiigulwe kwa mahombo ga nsengo ya lijuva limo.\f + \fr 6:6 \fq Mahombo ga nsengo ya lijuva limo: \ft Kwa Shiyunaani yiyandiikhwe \fqa dinaali yimo.\f* Indonya sitatu hela sa shayili\f + \fr 6:6 \fq Shayili: \ft Mbeyu sina sili ngaja ngano.\f* sisiigulwe kwa mahombo ga nsengo ya lijuva limo, leelo usikhaganangaga amafuta wala idivaayi\f + \fr 6:6 \fq Idivaayi: \ft Yimba iliswi \fqa Divaayi\fqa* mu Maswi aMahensa.\f* yina yinoneela.”
\p
\v 7 Baheene uMwana Nkholo pina ilamaatula umupulya ulubali ulwa wuna, napulikha ishiwumbwa sha wuna shiijova, “Yinsa!”
\v 8 Nayaaga ifalaasi imfumbila, umwene yuna ayangeele ilitaawa lyakwe Mfwa, khanji uWusimu akhandi ikimufwata kunyuma. Woope vapeelwa uwutawulilwa uwa kibuda ilobo ya vaanu mu nyi kwa panga, kwa njala, kwa matamu na kwa nkhanu inkhali.
\p
\v 9 Baheene uMwana Nkholo pina ilamaatula umupulya ulubali ulwa wusaanu, navaaga pansi pa luvala ulwa kihumisa ishadanda, avaanu vina vakhandi vashinjiilwe kwa kiiva ya kilihuviilila iLiswi lya Nguluvi na kilibedela.
\v 10 Vakhoola kwa shawuti nkhome, kiija, “Wee Mutwa Munya Ngufu Soona, yuna uli Munofu na wa Shiyooli, usidiile mbakha yooli, kivahiga na kivavaalisa avaanu va mu nyi, kwa kiiva ya danda yeesu?”
\v 11 Baheene aveene woona vapeelwa inkhansu inali imbalafu. Khanji vavajovela kiija, vaheepe kwa luhaavi lufupi, mbakha avahuvililaaji vaanave, yaani avavanda vayaanave, pina vakhabudwa ngaja aveene, baheene uluvaso lwanave lukhamiilishe.
\p
\v 12 Baheene uMwana Nkholo pina ilamaatula umupulya ulubali ulwa mutanda, napulikha uludegenkho lukhome lwa nyi. Nalyaga ilijuva, lyava litiitu ngaja ligunila lina lisushe nu wusinje uwutiitu tilili, umwesi goona gwava muduuhu ngaja danda.
\v 13 Inondwe saagwa mu nyi, ngaja mujombe shina gulagasa amakhomo gina gasikhangeele pina ilipepo ilikhome likutwishe.
\v 14 Uwulanga wáwuukha, ngaja shina inkwembe pina yigonjwa, ifidunda fyona ni figunguli ifya paakhati ya bahali fyawuukha mu luvala lwanave.
\p
\v 15 Baheene avatwa va mu nyi, avakhome va vasulukhali, avakhome avanji, avawusi, avanya ngufu, avavanda woona na vina vasili vavanda, woona vatyega mu mamongolo na pansi pa mangʼanga ga fidunda.
\v 16 Awo woona vafijovela ifidunda na mangʼanga kiija, “Tubomosheli, mutufihe, asikhatwagaga uNguluvi yuna akheele mu shitengo sha Wutwa. Khanji mutufihe yisikhatupataga inkhalasi ya Mwana Nkholo.
\v 17 Lino, ilisiku ilikhome ilya nkhalasi ya Nguluvi nu Mwana Nkholo lyafikha. Yu naani yuna akwiliile kiyiima?”
\c 7
\s Avabaagule va Nguluvi viviikhwa ishimanyilo
\p
\v 1 Gaganile kishila ago, nagaaga amahilu aganji. Nikhavaajile avamalayikha vana, na shila yumo ayiimile palubali lumo ulwa mbali sina, isa nyi. Woope vakhandi visivila ilipepo kihuma imbali soona sina (4), isa nyi, kiija lisikhakutukhaga kiyinsa ku nyi inyuumu wala kiluta ku bahali wala hata kisunkha ilipishi lyolyona.
\v 2 Naawona umalayikha uyunji itaana kihuma kunena, akhandi nu mupulya ugwa Nguluvi yuna muumi. Wávajovela kwa shawuti nkhome avamalayikha vana (4) vala, vina vapeliilwe ingufu isa kiyinanga inyi ni bahali,
\v 3 wáaja, “Musikhanangaji inyi nyuumu awu ibahali awu amapishi, mbakha pina tikhavabandikha ishimanyilo avavanda va Nguluvi weesu pa weeni waanave.”
\p
\v 4 Baheene napulikha uwinshi waanave vina vabandiikhwe ishimanyilo sha Nguluvi pa weeni. Avaanu woona vakhandi magana ishumi ligana na magana ishumi mashumi gana na magana mashumi gana (144,000).
\b
\q
\v 5 Ishikholo sha Yuuda, vaanu magana mashumi ishumi na magana mashumi gavili (12,000).
\q Ishikholo sha Lubeni, vaanu magana mashumi ishumi na magana mashumi gavili (12,000).
\q Ishikholo sha Gaadi, vaanu magana mashumi ishumi na magana mashumi gavili (12,000).
\q
\v 6 Ishikholo sha Asheeli, vaanu magana mashumi ishumi na magana mashumi gavili (12,000).
\q Ishikholo sha Nafutaali, vaanu magana mashumi ishumi na magana mashumi gavili (12,000).
\q Ishikholo sha Manaase, vaanu magana mashumi ishumi na magana mashumi gavili (12,000).
\q
\v 7 Ishikholo sha Simiyoni, vaanu magana mashumi ishumi na magana mashumi gavili (12,000).
\q Ishikholo sha Laawi, vaanu magana mashumi ishumi na magana mashumi gavili (12,000).
\q Ishikholo sha Isakaali, vaanu magana mashumi ishumi na magana mashumi gavili (12,000).
\q
\v 8 Ishikholo sha Sabulooni, vaanu magana mashumi ishumi na magana mashumi gavili (12,000).
\q Ishikholo sha Yusufu, vaanu magana mashumi ishumi na magana mashumi gavili (12,000),
\q khanji ishikholo sha Benyamini, vaanu magana mashumi ishumi na magana mashumi gavili (12,000).
\s Ishipuga sha vaanu va mu nyi yoona
\p
\v 9 Gaganile kishila ago, naawona ishipuga ishikhome mandu sha vaanu vina kusiina yuna akwiliile kivavasa. Avaanu va nyi soona, ifimyanja fyona, ifikholo fyona ni filogolo fyona, vayiimile pamwandi ya shitengo sha Wutwa na pa Mwana Nkholo. Vafwele inkhansu inali imbalafu, khanji vakheete amansambala ga mapunga mu mawokho gaanave.\fig |lb00314c.jpg|col|||Amansamba ga mapunga|7:9\fig*
\v 10 Vakhandi viijova kwa shawuti nkhome kiija,
\b
\q “Uwukulukho wiihuma kwa Nguluvi weesu,
\q yumwene yuna akhaliile ishitengo shaakwe isha Wutwa,
\q na kwa Mwana Nkholo.”
\b
\p
\v 11 Avamalayikha woona vayiimile vashipiliime ishitengo sha Wutwa na vagosiivaha ni fiwumbwa fina (4). Vayigwisa pansi, vagubama pamwandi ya shitengo sha Wutwa na kimufuunya uNguluvi,
\v 12 vaajova,
\b
\q “Amina!
\q Ulusufyo nu wutupikho nu wumanyi,
\q khanji kihonjesa ni lishima nu wutawulilwa ni ngufu,
\q five nu Nguluvi weesu shiluta na shiluta.
\q Amina!”
\b
\p
\v 13 Mu vagosiivaha awo, yumonga wániposa wáaja, “Avaanu ava vina vafwele inkhansu inali imbalafu, vava naani? Vahumile kwi?”
\v 14 Namuyankha naaja, “Wee mutwa, owe umeenye.” Baheene woope wáaja, “Awo vaveene vina vahumile mu malava amakhome, vakhansile inkhansu saanave inali kwa danda ya Mwana Nkholo na kiiva mbalafu.
\v 15 Lulwene vali pamwandi ya shitengo sha Wutwa wa Nguluvi. Vikimufuunya uNguluvi ishilo ni shiminsi mu nanda yaakwe, woope yuna akheele mu shitengo sha Wutwa, akhava lumo nawo ikivadiima.
\v 16 Vasikhava ni njala kaa, wala nkhawu, khanji ilijuva lisikhavanyaanya wala lifushe,\f + \fr 7:16 \xt Yimba mu litaafili lya Isaaya 49:10.\f*
\v 17 kwa kiiva uMwana Nkholo yuna ali nkholeela ya shitengo sha Wutwa, akhavadiima. Woope akhavatwala ku fisansa fya malenga, gina giihumya uwuumi. Khanji uNguluvi akhavafyangula amaanyosi goona mu meeho gaanave.”\f + \fr 7:17 \xt Yimba mu litaafili lya Isaaya 25:8.\f*
\c 8
\s Umupulya ugwa fungati
\p
\v 1 UMwana Nkholo pina wálamaatula umupulya gwa fungati, kwava tototo kwa Nguluvi kwa luhaavi lwa nusu lisala ndeeni.
\v 2 Naawona avamalayikha fungati vina viyiima pa Nguluvi, woope vapeelwa ibalagumu fungati.
\p
\v 3 Woope umalayikha uyunji wáyinsa wáyiima pamwandi pa luvala ulwa kihumisa ishadanda, wáava akheete mu mawokho isebeti ya sahaabu iya kitinshilisa ingaagulwa sina sinunshilila. Wápeelwa ifya kitinshilisa finshi, baheene aviishe lumo na mafuunyo ga vabaagule woona mu luvala ulwa kihumisa ishadanda ulwa sahaabu, luna luli pamwandi ya shitengo sha Wutwa.
\v 4 Ilyosi ilya kitinshilisa ingaagulwa sina sinunshilila lumo na mafuunyo ga vabaagule va Nguluvi, lyataana kwa Nguluvi kihuma mu liwokho lya malayikha.
\p
\v 5 Baheene umalayikha uyo wátoola isebeti, wáamemya amakhala ga mooto pa luvala ulwa kihumisa ishadanda, wágutaaga mu nyi. Kwava ni muli ni ngulumo sa noonya nu ludegenkho lwa nyi.
\s Avamalayikha vana viitova ibalagumu saanave
\p
\v 6 Baheene avamalayikha vala fungati vina vakhandi ni balagumu fungati, vayipinyanga kitova ibalagumu saanave.
\p
\v 7 UMalayikha uwa wutasi wáatova ibalagumu yaakwe. Baaho inoonya ya mangʼanga nu mooto guna guhansikheene ni danda, fyataagwa mu nyi. Umooto ugo gwanyaanya uluvala lumo mu mbali sitatu isa nyi na mapishi, gwanyaanya na masole goona.
\p
\v 8 Woope umalayikha uwa wuvili wáatova ibalagumu yaakwe. Baaho ishiinu shina shili ngaja shidunda shikhome shina shiveekha umooto, shatoosewa mu bahali. Baheene uluvala lumo mu mbali sitatu isa bahali, lwava danda.
\v 9 Uluvala ulo ulwa bahali, ifiwumbwa fyona ifyumi fina fikwali, fyafwa. Khanji ifipugo ifikhome fyananjikha khabisa.
\p
\v 10 Woope umalayikha uwa wutatu wáatova ibalagumu yaakwe. Baaho inondwe inkhome yaagwa kihuma ku wulanga. Yikhandi yiveekha ngaja lumuli, yoope yaagwa uluvala lumo mu mbali sitatu isa makhoga, nu luvala lumo mu mbali sitatu isa fisansa fya malenga.
\v 11 Ilitaawa lya nondwe iyo yatambulwagwa “Wukhali.” Baheene uluvala lumo mu mbali sitatu isa malenga gaseetukha, gaava makhali. Avaanu vinshi vaafwa kwa malenga ago, kwa kiiva gakhandi makhali mandu.
\p
\v 12 Woope umalayikha uwa wuna, wáatova ibalagumu yaakwe. Baheene uluvala lumo mu mbali sitatu isa lijuva, nu luvala lumo mu mbali sitatu isa mwesi, nu luvala lumo mu mbali sitatu isa nondwe satowaagwa, imbali iso saava nshiisi. Uluvala lumo mu mbali sitatu isa paminsi, ilijuva lisikhamuliishe, khanji uluvala lumo mu mbali sitatu isa paashilo, goope umwesi gusikhamulikha.
\p
\v 13 Baheene naloleela, napulikha inkhalukwangala yimonga yigulukha uwiima wa mutwe gwangu, yikhandi yilyova yiijova ndeeni, “Aka! Aka! Aka omwe muna mwikhala mu nyi, kwa kiiva ishawuti sa balagumu sina avamalayikha avanji vatatu vali nkholeela kisitova.”\fig |67_Rev4_EagleFly.jpg|col|||Nkhalukwangala|8:13\fig*
\c 9
\s UMalayikha uwa wusaanu iitova ibalagumu yaakwe
\p
\v 1 Baheene umalayikha wa wusaanu wáatova ibalagumu yaakwe. Naawona inondwe yina yiihuma ku wulanga yiigwa mu nyi. Yoope yapeelwa ifungulo ya lilindi ilikhome ilya malungu.
\v 2 Yalidindula, ilyosi lyasinkha kihuma mu lilindi mula ngaja lyosi lya tanuli nkhome. Baheene ilijuva nu wulanga kwava kuna nshiisi kwa kiiva ya lyosi lila lina liihuma mu lilindi ilikhome.
\p
\v 3 Inkumbi saahuma mu lyosi mula, saaluta na kipalankhana mu nyi, sapeelwa ingufu ngaja ngufu sa nje.
\v 4 Khanji, sapeelwa indaji kiija sisikhanangaga amasole aga mu nyi, ifimelo, wala mupishi gogoona. Leelo sivalafye avaanu vala, vina vangaya shimanyilo sha Nguluvi pa weeni waanave.
\v 5 Inkumbi iso sapeelwa indaji kiija, sisikhavabudaga avaanu awo, leelo sivalafye kwa luhaavi lwa meesi gasaanu. Uwuvafi waanave wukhandi ngaja wuvafi wa nje, pina yiiluma umuunu.
\v 6 Insiku iso avaanu vakhasakula kiifwa, leelo vasikhafwa kaa. Vakhadobokha kiifwa, leelo imfwa yikhavasiga.
\p
\v 7 Amavili ga nkumbi iso gakhandi ngaja falaasi sina sipinyanjiilwe kwa kiiva ya wulugu. Mu matwe gaanave pakhandi ngaja njoola sa shitwa sa sahaabu. Khanji uweeni waanave wukhandi ngaja weeni wa vaanu.
\v 8 Soope sikhandi ni nyele ngaja nyele sa washimaayi, ameeno gaanave gakhandi ngaja meeno ga nyalupala.
\v 9 Mu fifuva fyanave sikhandi sifwalile ngaja ngula sa shuuma. Pina sikhandi sigulukha gulukha, amapapanikho gaanave gapulisikhaga ngaja shawuti sa mutukha nyinshi sina sikwehwa ni falaasi, sina sisijila ku wulugu.
\v 10 Sikhandi sina mashila gana mimfwa ngaja ga nje, mu mashila umo mukhandi ni ngufu isa kivalemasa avaanu kwa luhaavi lwa meesi gasaanu.
\v 11 Sikhandi nu mutwa yuna akhandi malayikha wa lilindi ilikhome ilya malungu. Ilitaawa lyakwe kwa Shihebulaniya yu Abadoni na kwa Shiyunaani yu Apoliyoni, uluganulo lwakwe, “Umuunu yuna iibuda.”
\p
\v 12 Amalava ago aga wutasi gaashila, gasigeele amalava aganji gavili gina gakhayinsa.
\s UMalayikha uwa mutanda iitova ibalagumu yaakwe
\p
\v 13 Baheene umalayikha uwa mutanda wáatova ibalagumu yaakwe. Napulikha ishawuti yimo yina yiihuma mu mapembe gana gala, pa luvala ulwa kihumisa ishadanda ulwa sahaabu luna luli pa Nguluvi.
\v 14 Ishawuti iyo yamujovela umalayikha wa mutanda yuna akhandi ni balagumu kiija, “Uvadindulile avamalayikha vana (4) vina vapinyiilwe ku mukhoga umukhome ugwa Efulaati.”
\p
\v 15 Umalayikha yula wávadindulila avamalayikha vala vana. Vakhandi vapiyipinyanjile kwa lisala liilyo na lisiku liilyo na kwa mwesi guugo na kwa mwakha guugo kiija, vabude uluvala lumo mu mbali sitatu isa vaanu.
\v 16 Vakhandi na vasulukhali vinshi, vina vayangeele ifalaasi. Napulikha kiija woona vali miliyoni magana gavili (200,000,000).
\p
\v 17 Naganile kisaaga ifalaasi na vina viyangala ifalaasi mu mahilu gangu, vakhandi ndeeni, vina viyangala ifalaasi, vakhandi vafwele ingula mu fifuva fyanave. Ingula iso, sikhandi nduuhu nu wumwalaala nu wutolomfu. Nagaaga amatwe ga falaasi iso gakhandi ngaja matwe ga nyalupala. Mu malomo gaanave gahumyaga umooto, ilyosi ni shibiliiti.
\v 18 Uluvala lumo mu mbali sitatu isa vaanu, vabudwagwa kwa malava gatatu ago, kwa mooto ugo, ilyosi ilyo ni shibiliiti isho, fina fyahumaga mu malomo ga falaasi iso.
\v 19 Ingufu sa falaasi iso sikhandi mu malomo gaanave na mu mashila gaanave, kwa kiiva amashila gaanave gakhandi ngaja njokha, gana matwe ga kivalumila avaanu.
\p
\v 20 Avaanu vina vasigalaga, vina vasikhafwile kwa lilava ilyo lina lyavatovaga avaanu vayaanave, vasikhalambisiile uwunansi waanave. Vakhandi vapifuunya amalungu ni sanaamu sina vasitendaga vaveene kwa sahaabu, ihela, ishaaba, amangʼanga na mapishi. Isanaamu iso sisikwiliile kiloleela, kipulikha wala kijenda.
\v 21 Khanji vasikhalambisiile uwubudaaji waanave, wala uwuhavi waanave, wala uwushemi waanave, wala uwuhiiji waanave.
\c 10
\s UMalayikha umunya litaafili linangʼana
\p
\v 1 Baheene namwaga umalayikha uyunji umunya ngufu, iyiikha kihuma kwa Nguluvi. Umalayikha uyo akhandi apiliimwe na mafunde, pashaanya ya mutwe gwakwe kukhandi kuna lipingangʼombe lya noonya, uweeni waakwe wukhandi wingʼaala ngaja lijuva, amagulu gaakwe gakhandi ngaja nsimbili sa mooto.
\v 2 Mu liwokho lyakwe wákhataga ilitaafili ilinangʼana lina likhandi lidindwilwe. Woope wáakhanya iligulu lyakwe ilya kundiilo mu bahali, iligulu ilya kunshiji wáakhanya mu nyi inyuumu.
\v 3 Wályova ilyowo kwa shawuti nkhome, ngaja nyalupala yina yiguluma. Wáganile kilyova ilyowo, ishawuti fungati isa kiguluma sapuliisikha.
\v 4 Iso saganaga kipuliisikha, nayipinyangaga kiyandikha gala gina gajowaagwa nu lugulumo, leelo napulikha ishawuti kihuma kwa Nguluvi yiija, “Amaswi ago aga lugulumo, usikhagayandikhaga! Mbuusa.”
\p
\v 5 Baheene umalayikha yula yuna namwagaga akheenye mu bahali na mu nyi inyuumu, wányenyula kushaanya iliwokho lyakwe ilya kundiilo.
\v 6 Wáyiyiiga kwa litaawa lya Nguluvi yuna ali muumi shiluta na shiluta, yuna wáwumbile ukho ku wulanga na fina fikwali ukho, inyi na fina fikwali umo, ibahali na fina fikwali umo. Wáyiyiiga wáaja, “Uluhaavi ulwa kihepelesa, lwasila.
\v 7 Mu nsiku sila pina umalayikha uwa fungati akhatova ibalagumu yaakwe, uNguluvi akhakwisa ulugoto lwakwe ulwa mbuusa, ngaja shina wávajovelaga avakuwamalago, avavanda vaakwe.”
\p
\v 8 Baheene ishawuti yila yina nayipulikhaga kihuma kwa Nguluvi yaaja noone khanji kiija, “Lutaga ulitoole ilitaafili lila lina lidindwilwe mu liwokho lya malayikha yula, yuna akheenye mu bahali na mu nyi inyuumu.”
\p
\v 9 Baheene naaluta kwa malayikha yula namujovela kiija, “Nipeela ilitaafili ilinangʼana ilyo.” Wánijovela wáaja, “Litoola ulye, nda ulye lisiive linoneela ngaja wuushi mu mulomo, leelo mu wutumbu lisiive likhali.”
\v 10 Nalitoola ilitaafili ilinangʼana lila, lina likhandi mu liwokho lya malayikha yula, nalilya. Lyope lyava linoneela ngaja wuushi mu mulomo gwangu, leelo naganaga kilimila lyava likhali mu wutumbu wangu.
\p
\v 11 Baheene najovelwa kiija, “Wisakulwa kikuwa amalago khanji ulwa fikholo finshi, inyi nyinshi, ifilogolo finshi nu lwa vatwa vinshi.”
\c 11
\s Avalunjikhaaji vavili
\p
\v 1 Napeelwa ililansi lina likhandi ngaja lukwegu lwa kijelela, baheene najovelwa kiija, “Luta uyijele inanda yangu nu luvala ulwa kihumisa ishadanda. Khanji uvavase avaanu woona vina vifuunya umo.
\v 2 Leelo usikhalujelaga ulukeeke lwa nanda yangu,\f + \fr 11:2 \fq Ulukeeke lwa nanda yangu: \ft Yimba iliswi \fqa Nanda imbaagule iya kifuunyila\fqa* mu Maswi aMahensa.\f* kwa kiiva uluvala ulo, valesheelwe avaanu vina vasili Vayahuudi. Woope vasilikhanye ilijumbi ilibaagule kwa luhaavi lwa meesi mashumi gana na gavili.
\v 3 Na yuune, nisivapeele uwutawulilwa avalunjikhaaji vangu vavili. Baheene vasiikuwe amalago nsiku magana ishumi na magana gavili na mashumi mutanda (1,260), pina vafwele amenda ga magunila kiwonensa amangʼuulo.”
\p
\v 4 Avalunjikhaaji vavili awo vaveene mapishi ga miseyituni gavili, ni nsimbili isa sahaabu sivili isa muli sina sikwali pa Mutwa uNguluvi\f + \fr 11:4 \fq Mutwa uNguluvi: \ft Yimba iliswi \fqa Mutwa\fqa* mu Maswi aMahensa.\f* yuna atemile mu nyi.\f + \fr 11:4 \xt Yimba mu litaafili lya Sekhaliya 4:1-14.\f*
\v 5 Nda umuunu yoyoona isakula kivalemasa, vakhamubuda nu mooto guna gwihuma mu malomo gaanave. Umuunu yoyoona yuna isakula kivalemasa, ndeeno mbakha abudwe.
\v 6 Avalunjikhaaji vavili awo, vana wutawulilwa uwa kisivila inoonya kiija, yisikhatoonyaga uluhaavi luna viikuwa amalago. Uluhaavi loloona luna visakula, vakwiliile kiseetula amalenga gave danda na kileeta ililava lyolyona mu nyi muno.
\v 7 Pina vakhamala kihumya uwubedelo waanave, ilikhanu ilikhali lina liihuma mu lilindi ilikhome ilya malungu likhatovana na woope, lyope likhavamena na kivabuda.
\v 8 Amafimba ga valunjikhaaji gakhava mu nsila inkhome, isa lijumbi lila ilikhome. Lilyene ilijumbi lina uMutwa waanave wákhomelelwagwa pa musalaaba. Avaanu va lijumbi ili vana njendo ngaja sa vaanu va lijumbi lya Sodoma ni nyi ya Misili.\f + \fr 11:8 \fq Sodoma: \ft Ili likhandi lijumbi lya vaanu vina vakhandi vanansi mandu. \xt Yimba mu litaafili lya Shiyanso 19:4-11.\xt* Avatwa va nyi ya Misili vakhandi vikivatema avaanu kwa ngufu na kivagaha vave vavanda vaanave. \f*
\p
\v 9 Avaanu va fikholo fyona, ifimyanja fyona, ifilogolo fyona ni nyi soona, vakhagaaga amafimba ga valunjikhaaji vavili awo kwa nsiku sitatu ni nusu, kusiina umuunu yuna akhatawulwa kigasiila.
\v 10 Avaanu vina viikhala mu nyi yoona, vakhashendeeva na kishima na kipeelana ulutono kwa mfwa sa valunjikhaaji awo vavili. Vasiigahe ndeeno, kwa kiiva avakuwamalago awo vavalafyaga mandu vina viikhala mu nyi muno.
\p
\v 11 Leelo uluhaavi lwa nsiku sitatu ni nusu lwaganile kishila, imuuhila ya wuumi yina yiihuma kwa Nguluvi yavayinjila, woope vayiima. Avaanu vaganile kivaaga vifyukha, vatiilile mandu.
\v 12 Baheene avakuwamalago vavili vala, vapulikha ishawuti nkhome kihuma kwa Nguluvi yikivajovela kiija, “Taani kuno!” Woope vataana kushaanya mu lifunde kuno avalugu vaanave vikivaloleela.
\v 13 Kwa luhaavi luulo kwava ludegenkho lukhome lwa nyi, uluvala lumo mu mbali ishumi isa lijumbi lwabomokha. Khanji avaanu magana ishumi fungati (7,000) vaafwa, vina vasigalaga vatiilaga mandu, vamutupikha uNguluvi uwa kushaanya.
\p
\v 14 Ililava ilyo ilya wuvili lyashila, ililava ilya wutatu livejeelile kiyinsa.
\s Umalayikha uwa fungati iitova ibalagumu yaakwe
\p
\v 15 Baheene umalayikha uwa fungati wáatova ibalagumu yaakwe. Ndeeno napulikha ishawuti nkhome nyinshi kihuma kwa Nguluvi, siijova,
\b
\q “Uwutwa wa mu nyi
\q wáava Wutwa wa Mutwa uNguluvi weesu\f + \fr 11:15 \fq Wutwa wa Mutwa uNguluvi weesu: \ft Yimba iliswi \fqa Wutwa wa Nguluvi\fqa* mu Maswi aMahensa.\f*
\q na wa Mukulusaaji\f + \fr 11:15 \fq Mukulusaaji: \ft Kwa Shiyunaani yiyandiikhwe \fqa Kilisito\fqa*. Kwa Shihebulaniya viija \fqa Mesiya\fqa*. AVayahuudi vatambulaga ilitaawa lya Mesiya kiija, yu muunu yuna wábagulwagwa nu Nguluvi. Khanji wátahisiwaagwa kifilikhwa kiiva Mukulusaaji kwa vaanu. Yimba iliswi \fqa Kilisito\fqa* mu Maswi aMahensa. \f* waakwe,
\q woope akhatema shiluta na shiluta.”
\b
\m
\v 16 Woope avagosiivaha mashumi gavili na vana, vina viikhala mu fitengo fyanave pa Nguluvi, vayigwisa pansi, vagubama, vamufuunya uNguluvi,
\v 17 vaajova ndeeni,
\b
\q “Tikikuhonjesa owe Mutwa Nguluvi, uMunya Ngufu Soona,
\q yuna ukwali na ukhandi ukwali,
\q kwa kiiva wasenjela uwutawulilwa waakho uwukhome,
\q na lilino wiitema.
\q
\v 18 Avaanu vina vasikhakuhuviliile, vakukhalalilaga,
\q leelo uluhaavi ulwa kihombesa, lwafikha.
\q Lino uluhaavi lwa vaanu vina vafwile vahigwe.
\q Lulwene luhaavi lwa kivapeela ulutono avavanda vaakho avakuwamalago,
\q na vabaagule vaakho woona vina vikikuyinatila,
\q avakhome na vanangʼana.
\q Ulo lulwene luhaavi lwa kivabuda
\q avaanu woona vina vinanga nyi.”
\b
\p
\v 19 Baheene gwadindukha umulyango gwa nanda iya Nguluvi yina yikwali kwa Nguluvi. Isandikho iya Nguluvi iya lufingo\f + \fr 11:19 \fq Isandikho iya Nguluvi iya lufingo: \xt Yimba mu litaafili lya Vahebulaniya 9:4-5.\f* yawonekha mu nanda iyo. Nasaaga imuli ni ngulumo sa noonya. Inyi yadegenkha, kwava ni noonya inkhome, inya mangʼanga mandu.
\c 12
\s Uwashimaayi ni liyokha
\p
\v 1 Baheene ishimanyilo ishikhome shawonekha kushaanya. Kukhandi kuna washimaayi yuna wáfwasiiwe ilijuva, nu mwesi gukhandi pansi pa magulu gaakwe. Khanji ku mutwe gwakwe akhandi afwele injoola ya wutwa ya nondwe ishumi na sivili.
\v 2 Uwashimaayi uyo akhandi ayansiise kisava, mbakha wáava ikhoola kwa wuvafi.
\p
\v 3 Baheene ishimanyilo ishinji shawonekha kushaanya. Naawona iliyokha ilikhome iliduuhu, lina likhandi na matwe fungati na mapembe ishumi, shila mutwe gukhandi ni njoola ya shitwa.
\v 4 Iliyokha ilyo, lyagupilimya umushila gwakwe, gwalugwisa uluvala lumo mu mbali sitatu isa nondwe ku nyi. Iliyokha ilyo lyayiima pa washimaayi yula yuna akhandi isakula kisava, pina wámusava umwana, baheene limumile.
\v 5 Baheene uwashimaayi yula wáasava umudiimi. Umwana uyo akhatema avaanu va nyi soona, na kivamena avalugu vaakwe woona. Iliyokha pina lisinamumile umwana uyo, akhatoliilwe kiluta kwa Nguluvi na ku shitengo shaakwe isha Wutwa.
\v 6 Uwashimaayi yula wásijila ku mbanda, kuna uNguluvi akhandi amunosesiise uluvala ulunofu ulwa kimusunga kwa luhaavi lwa nsiku magana ishumi limo na magana gavili na mashumi mutanda (1,260).
\p
\v 7 Baheene kwava nu wulugu kwa Nguluvi. Umalayikha umukhome yuna itambulwa Mikayeli,\f + \fr 12:7 \fq Mikayeli: \ft Malayikha umukhome, yuna ikivalongosa avamalayikha avanji ava Nguluvi. \xt Yimba mu litaafili lya Yuuda 9; Daniyeli 10:13; 12:1.\f* lumo na vamalayikha vaakwe, vatovana ni liyokha lila na vamalayikha vaakwe.
\v 8 Leelo iliyokha lila na vamalayikha vaakwe, vamenwagwa na kidagwa kwa Nguluvi.
\v 9 UMikayeli na vamalayikha vaakwe valitaaga mu nyi iliyokha ilyo, lumo na vamalayikha vaakwe. Iliyokha ilyo ilya pawukuulu, litambulwa Ibiliisi awu Shetaani, likivajanga avaanu va nyi soona.
\p
\v 10 Baheene napulikha ishawuti nkhome kihuma kwa Nguluvi yiijova,
\b
\q “Lino, uNguluvi weesu wávakulusa avaanu vaakwe!
\q Wáwonensa uwutawulilwa waakwe na kitema ngaja Mutwa!
\q Woope uMukulusaaji\f + \fr 12:10 \fq UMukulusaaji: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* waakwe akhawonensa uwutawulilwa waakwe,
\q kwa kiiva wátaagwa pansi
\q yuna akhandi ikivasitaakha avahuvililaaji vayeesu pa Nguluvi
\q ishilo ni shiminsi.
\q
\v 11 Avahuvililaaji vayeesu vamumena kwa danda ya Mwana Nkholo,
\q na kwa liswi lya wubedelo waanave,
\q kiiva vasikhawusajiile uwuumi waanave,
\q ndeeno vasikhatiilile kiifwa.
\q
\v 12 Lino, shendeevaji omwe woona,
\q vina mwikhala kwa Nguluvi ukho!
\q Leelo, aka omwe vaanu va mu nyi ni bahali,
\q kiiva uShetaani wátaagwa pansi kunyeenyu.
\q Akhaleele mandu, kiiva ameenye kiija,
\q uluhaavi lwakwe lufupi.”
\b
\p
\v 13 Baheene iliyokha ilyo, lyaganaga kiwona lyataagwa mu nyi, lyamufwata uwashimaayi yula yuna akhandi asavile umudiimi.
\v 14 Leelo uNguluvi wámupeela uwashimaayi yula amapapanikho gavili aga nkhalukwangala inkhome, baheene agulushe kiluta ku mbanda kula kuna uNguluvi akhandi amunosesiise, ave kutali ni liyokha. Apo papeene pa luvala pina wásungwagwa kwa nsiku iso magana lishumi limo na magana gavili na mashumi mutanda (1,260).
\v 15 Iliyokha lyahumya amalenga minshi ngaja mukhoga kihuma mu mulomo gwakwe kiija, uwashimaayi uyo amilwe nu mukhoga ugo.
\v 16 Leelo inyi yamutanjilisa uwashimaayi yula, yayigubutula ngaja mulomo, yaamila amalenga goona kihuma mu mulomo gwa liyokha.
\v 17 Ino iliyokha lyamukhalalila mandu uwashimaayi yula, lyawuukha na kiluta kitovana na vanaakwe avanji. Avaana awo vaveene vina vikisiyinatila indaji sa Nguluvi na kivabedela avaanu injowo sa Yeesu Kilisito.
\s Ilikhanu ilikhali ilya wutasi
\p
\v 18 Baaho iliyokha ilyo, lyayiima pa luhankha mu mbalamo ya bahali.
\c 13
\p
\v 1 Baheene, kihuma mu bahali umo nalyaga ilikhanu ilikhome liihuma, likhandi lina mapembe ishumi na matwe fungati. Khanji mu mapembe gaakwe lifwele injoola ishumi isa shitwa, mu matwe gaakwe mukhandi muyandiikhwe amataawa ga kimutofola uNguluvi.
\v 2 Ilikhanu lila lina nikhalyajile likhandi ngaja duuma, amagulu gaakwe gakhandi ngaja magulu ga dubu,\f + \fr 13:2 \fq Dubu: \ft Nkhanu nkhome yina nkhali, khanji yina nkhonje sihongweshe. \f* nu mulomo gwakwe gukhandi ngaja mulomo gwa nyalupala. Iliyokha lyalipeela ingufu saakwe, ishitengo shaakwe isha wutwa nu wutawulilwa wukhome.\fig |lb00048c.jpg|col|||Dubu|13:2\fig*
\v 3 Umutwe gumo ugwa likhanu ilyo gukhandi guna lweya luvi lwa mfwa. Leelo ulweya ulo lukhandi luponile! Lyahonsa avaanu woona mu nyi kiswiga na kilifwata ilikhanu ilyo.
\v 4 Khanji avaanu woona valisungamila iliyokha ilyo, kwa kiiva lyalipeelaga ilikhanu ilyo uwutawulilwa waakwe uwa kitema, na valifuunya ilikhanu ilyo, vaaja, “Kusiina yuna ahwaneene ngaja ilikhanu ili! Khanji kusiina yuna akwiliile kitovana nalyo!”
\p
\v 5 Ilikhanu ilyo lyatawulilwa kilogola amaswi ga kiyisufya na kimutofola uNguluvi. Lyapeelwa uwutawulilwa uwa kitema kwa meesi mashumi gana na gavili.
\v 6 Baheene ilikhanu ilyo lyayansa kimutofola uNguluvi kwa kililiga ilitaawa lyakwe nu luvala luna akheele, lulwene kivatofola woona vina viikhala kwa Nguluvi.
\v 7 Khanji, ilikhanu lila lyatawulilwa kitovana na vabaagule va Nguluvi na kivamena. Lyapeelwa uwutawulilwa uwa kitema avaanu va fimyanja fyona, ifikholo fyona, ifilogolo fyona ni nyi soona.
\v 8 Avaanu va nyi soona vakhamusungamila, leelo, avaanu vina amataawa gaanave gayandiikhwe mu Litaafili lya Wuumi, kihuma inyi yisinawumbwe, awo vasikhamusungamila. Ilitaafili ili, litaafili lya Mwana Nkholo yuna wáshinjwagwa.
\b
\q
\v 9 Umuunu yuna ana makutu, apulishe!
\q
\v 10 Umuunu yuna apanjiilwe kigalulwa,
\q hambi igalulwa.
\q Umuunu yuna apanjiilwe kibudwa kwa panga,
\q hambi iibudwa kwa panga.
\b
\m Lino, avabaagule va Nguluvi visakulwa kigugumila na kihuviilila.
\s Ilikhanu ilikhali ilya wuvili
\p
\v 11 Baheene nalyaga ilikhanu ilinji litwiwukha kihuma mu nyi, likhandi lina mapembe gavili manangʼana ngaja ga nyana nkholo, leelo ishawuti yaakwe yikhandi ngaja ya liyokha.
\v 12 Lyawusenjela uwutawulilwa woona uwa likhanu ilya wutasi, kiiva ya lyene. Baheene, lyavakhamiilisa avaanu woona ava mu nyi valifuunye ilikhanu ilya wutasi lina likhandi lina lweya ulwa mfwa, luna lwaponaga.
\v 13 Ilikhanu ilyo ilya wuvili lyava liigaha amabikha amakhome, mbakha lyapinsa umooto kiyiikha kihuma kushaanya mbakha mu nyi, avaanu vikigwaga.
\v 14 Kwa mabikha aga gina lyapelwagwa kigasenga kiiva ya likhanu ilya wutasi, lyavajanga avaanu woona ava mu nyi. Lyavajova avaanu kiija vatende isanaamu kwa kiiva ya lishima lya likhanu lila ilya wutasi, lina likhandi nu lweya ulwa panga, leelo lyumi.
\p
\v 15 Ilikhanu ilya wuvili, lyapeelwa uwutawulilwa uwa kipuuhila imuuhila mu sanaamu iya likhanu, kiija lilogole na kipinsa avaanu woona vina vakhaanaga kiyifuunya isanaamu iyo, vabudwe.
\v 16 Lyope ilikhanu ilya wuvili lyavakhamilisaaga avaanu woona, avakhome na vanangʼana, avanya wusi na vapiina, avavanda na vina vasili vavanda, vaviikhwe ishimanyilo mu mawokho gaanave aga kundiilo awu pa weeni waanave.
\v 17 Nda umuunu ave agaya shimanyilo, asikwiliile kigula awu kigusa. Ishimanyilo isho, litaawa lya likhanu ilya wutasi, awu uwinshi wa helufi soona isa litaawa lyakwe.
\p
\v 18 Iliswi ili lisakulwa uwumanyi. Umunya wumanyi, avasaaje uluvaso ulwa likhanu ilyo, kwa kiiva uluvaso ulo lwa muunu. Uluvaso lwakwe ulo, magana mutanda na mashumi mutanda ni mutanda (666).
\c 14
\s UMwana Nkholo na vaanu vaakwe
\p
\v 1 Baheene namwaga uMwana Nkholo ayiimile pa shidunda sha Sayuni,\f + \fr 14:1 \fq Shidunda sha Sayuni: \ft Yimba iliswi \fqa Yelusalemu\fqa* mu Maswi aMahensa.\f* lumo na vaanu magana ishumi ligana na magana ishumi mashumi gana na magana mashumi gana (144,000). Avaanu awo, vakhandi vayandiikhwe pa weeni waanave ilitaawa lya Mwana Nkholo ni litaawa lya Wiihe.
\v 2 Napulikha ishawuti kihuma kwa Nguluvi, ngaja shawuti ya nkhokhomo ya malenga minshi, khanji ngaja shawuti ya lugulumo lwa noonya. Ishawuti iyo, yikhandi ngaja avaanu vinshi vina viitova imalimba saanave.
\v 3 Avaanu magana ishumi ligana na magana ishumi mashumi gana na magana mashumi gana (144,000) awo, vakhandi vayiimile pamwandi ya shitengo sha Wutwa na pamwandi ya fiwumbwa fina (4) fila, na vagosiivaha mashumi gavili na vana. Vakhandi viyeyema uluyeyemo ulupya, kusiina umuunu uyunji yuna akhakwiliile kiyimanyisa uluyeyemo ulu, ila avaanu awo vina vakulusiwaagwa mu nyi.
\v 4 Vaveene vikimufwata uMwana Nkholo kokoona kuna iiluta. Vasikhayishafwile,\f + \fr 14:4 \fq Vasikhayishafwile: \ft Uluganulo lwakwe, vasikhagafuunyile amanguluvi ni sanaamu.\f* kiiva vakhandi ngaja vahinja vina vasinajelaje kijenda na vagoosi. Avaanu awo vakulusiwaagwa mu vaanu avanji, khanji ngaja sadaakha ya nkungulo iya wutasi\f + \fr 14:4 \xt Yimba mu litaafili lya Kihuma 23:19.\f* yina yihumisiwa kwa Nguluvi na kwa Mwana Nkholo.
\v 5 Vasinadehaje kaa, khanji vasipiikhwa.
\s Imola sa vamalayikha vatatu
\p
\v 6 Baheene namwaga umalayikha uyunji igulukha uwiima wa mutwe gwangu. Umalayikha uyo akhandi ni Mola iNofu isa shiluta isa kivakhoma avaanu vina viikhala mu nyi, awo avaanu va nyi soona, fimyanja fyona, fikholo fyona ni filogolo fyona.
\v 7 Umalayikha uyu wálogola kwa shawuti nkhome wáaja, “Mufuunyaji uNguluvi na kimutupikha, kiiva uluhaavi lwa kivahiga avaanu lwafikha. Mufuunyaji yuna wáwumbaga uwulanga, inyi, ibahali ni fisansa fya malenga.”
\p
\v 8 Umalayikha uyunji uwa wuvili wáfwata, wáaja ndeeni, “Ilijumbi ilikhome ilya Babeeli\f + \fr 14:8 \fq Babeeli: \ft Yimba iliswi ili mu Maswi aMahensa.\f* lyagwa khabisa! Ilijumbi ili lyavagahaga avaanu woona va nyi soona, vangʼwe idivaayi inkhosi yaakwe. Idivaayi iyo, wushemi waakwe wuna wugaya wudugo.”
\p
\v 9 Umalayikha uyunji uwa wutatu wávafwata vavili awo wáajova kwa shawuti nkhome wáaja, “Nda kuna muunu yoyoona yuna ikilifuunya ilikhanu ilyo ni sanaamu yaakwe, na kiviikhwa ishimanyilo pa weeni waakwe, awu mu mawokho,
\v 10 umuunu uyo woope akhangʼwa idivaayi iya nkhalasi ya Nguluvi. Idivaayi iyo nkhosi, ngaja wujimbi wuna wusihansiiwe na malenga. Woope uNguluvi akhamulafya mu mooto umukhali mandu, pa vamalayikha avanofu na pa Mwana Nkholo.
\v 11 Ilyosi ilya mooto lina likhavanyaanya likhataana kushaanya shiluta. Avaanu awo vakhalafisiwa ishilo ni shiminsi, kwa kiiva vakhandi vikilifuunya ilikhanu ni sanaamu yaakwe na kiviikhwa ishimanyilo sha litaawa lyakwe.”
\p
\v 12 Lino, avabaagule va Nguluvi visakulwa kigugumila. Avaanu awo, vaveene vina viyinatila indaji sa Nguluvi na kimuhuviilila uYeesu.
\p
\v 13 Napulikha ishawuti kihuma kwa Nguluvi yiija, “Yandikha aga, kiyansa lino, avaanu woona vina viifwa kuno vikimuhuviilila uMutwa uYeesu, vakhayimiililwa.” Baheene uNumbula wa Nguluvi wáajova, “Eena vakhayimiililwa mandu. Vakhatuuya kihuma mu nsengo saanave inkhamu, kwa kiiva vakhapata ulutono lwa nsengo saanave inofu.”
\s Kikungula gina gali mu nyi
\p
\v 14 Baheene naloleela khanji, nalyaga ilifunde ilivalafu. Pashaanya ya lifunde ilyo, akhandi akheele umuunu ngaja Lusawo lwa Muunu.\f + \fr 14:14 \fq Lusawo lwa Muunu: \ft Yimba iliswi ili mu Maswi aMahensa.\f* Umuunu uyo akhandi afwele injoola ya Wutwa ya sahaabu ku mutwe gwakwe. Mu liwokho lyakwe, akhandi akheete ilihenjelo ilitemi.
\p
\v 15 Baaho umalayikha uyunji wáahuma kwa Nguluvi mu nanda iya Nguluvi, wámujova kwa shawuti nkhome yula yuna akhandi akheele pashaanya ya lifunde, wáaja, “Luta nyangu uhenje inkungulo kwa lihenjelo lyakho, kwa kiiva imbumbulu sayeela, ndeeno lwafikha uluhaavi ulwa kikungula mu nyi.”\f + \fr 14:15 \fq Kikungula mu nyi: \ft Ifiinu ifya kikungula mu lukhalala ulu, uluganulo lwakwe, avaanu woona va Nguluvi.\f*
\v 16 Baheene yula yuna akhandi akheele pa lifunde wálitoosa ilihenjelo lyakwe mu nyi, wáhenga inkungulo mu nyi yoona.
\p
\v 17 Baheene umalayikha uyunji wáahuma mu nanda imbaagule iya kwa Nguluvi, woope akhandi akheete ilihenjelo ilitemi.
\v 18 Baaho khanji umalayikha uyunji yuna akhandi nu wutawulilwa uwa mooto gwa mafuunyo wátwiwukha, ahumile pa luvala ulwa kihumisa ishadanda. Wámujovela kwa shawuti nkhome umalayikha yula uyunji umunya lihenjelo ilitemi, wáaja, “Ulute nyangu ni lihenjelo lyakho ilitemi, ukungule amahoojo ga sabiibu\f + \fr 14:18 \fq Amahoojo ga sabiibu: \ft Amahoojo ga sabiibu mu lukhalala ulu, vaanu vina vasili va Nguluvi.\f* ga nyi yoona, kiiva isabiibu saakwe sayeela.”
\p
\v 19 Baheene umalayikha yula wálitoosa ilihenjelo lyakwe mu nyi, wásikungula isabiibu isa mu nyi. Wásiviikha mu shombo ishikhome isha kisihuujila. Ishombo isho shiwonensa inkhalasi ya Nguluvi.\f + \fr 14:19 \xt Yimba mu litaafili lya Isaaya 63:3.\f*
\v 20 Kula kunja ya lijumbi, isabiibu mu shombo isho sahuujwa. Saahumya idanda, idanda iyo yaava mukhoga mutali. Uwutali waakwe wukhandi kilomiita magana gatatu (300), ishoogo shaakwe shikhandi miita yimo ni nusu.
\c 15
\s Uluyeyemo lwa Mwana Nkholo nu Musa
\p
\v 1 Baheene nashaaga ishimanyilo ishinji kushaanya. Shikhandi shimanyilo shikhome, khanji sha kiswiga. Nikhaweene ndeeni, avamalayikha fungati vakhandi vileeta amalava fungati aga wudugo. Amalava ago gakhandi gikwisa inkhalasi ya Nguluvi.
\p
\v 2 Nashaaga ishiinu shina shikhandi ngaja bahali ya shilole, shina shihansinkheene nu mooto. Palubali apo vakhandi vayiimile avaanu vala vina vakhandi valimenile ilikhanu ilikhome lila, isanaamu yaakwe, lumo nu luvaso lwa litaawa lyakwe. Avaanu awo vakhandi vakheete imalimba saanave sina vakhandi vapeliilwe nu Nguluvi kiija vamufuunye.
\v 3 Vakhandi viyeyema uluyeyemo lwa Musa,\f + \fr 15:3 \xt Yimba mu litaafili lya Kihuma 15:1-18; Luuju lwa Ndaji 32:1-44.\f* umuvanda wa Nguluvi, nu luyeyemo lwa Mwana Nkholo, viijova ndeeni,
\b
\q “UMutwa uNguluvi, uMunya Ngufu Soona,
\q insengo saakho nkhome,
\q khanji sa kiswiga mandu!
\q Owe yuuwe Mutwa wa nyi soona,
\q insengo saakho ngolofu,
\q khanji sa shiyooli!
\q
\v 4 Wee Mutwa Nguluvi,
\q avaanu woona visakulwa kiliyinatila na kilisufya ilitaawa lyakho,
\q kiiva, yuuwe duguli uli Munofu!
\q Avaanu va nyi soona vakhayinsa na kikufuunya!
\q Kiiva insengo saakho sa shiyooli, siwonekha bahawuvalafu.”
\b
\p
\v 5 Gaganile kishila ago, naloleela, nalwaga ludindukha uluvala ulwa nanda ya Nguluvi, lulwene kiija iliheema ilya kimufuunyila uNguluvi.\f + \fr 15:5 \fq Iliheema ilya kimufuunyila uNguluvi: \ft Yimba iliswi \fqa Nanda imbaagule iya kifuunyila\fqa* mu Maswi aMahensa. \f*
\v 6 Baheene avamalayikha vala fungati vina vakhandi na malava fungati, vapoola umo. Vakhandi vafwele amenda ga kitaani gina gakhandi gingʼaala, vayipinyile ni nkhova imapaate isa sahaabu mu fifuva fyanave.
\v 7 Umunyaayumo wa fiwumbwa fina (4) fila, wávapeela shila yumo wa vamalayikha vala fungati, isebeti yimo iya sahaabu, yina yimemile inkhalasi ya Nguluvi yuna muumi shiluta na shiluta.
\v 8 Mukhati ya nanda iyo iya Nguluvi, paamema ilyosi lina lihonsiiwe nu wutupikho wa Nguluvi ni ngufu saakwe. Ndeeno, akwasiina yuna akwiliile kiyinjila mu nanda ya Nguluvi khanji, mbakha amalava fungati aga vamalayikha vala, pina gakwilana.
\c 16
\s Isebeti fungati
\p
\v 1 Napulikha ishawuti nkhome kihuma umo mu nanda ya Nguluvi, yikivajovela avamalayikha vala fungati ndeeni, “Luti mukunule mu nyi, isebeti fungati iso isa nkhalasi ya Nguluvi.”
\v 2 Baheene umalayikha wa wutasi wáaluta wákunula pa nyi isebeti yaakwe iya nkhalasi ya Nguluvi. Baaho avaanu woona vina vana shimanyilo sha likhanu lila na vina vakhandi vikiyifuunya isanaamu yaakwe, vaatamwa amalonda amavi aga kilemasa mandu.
\p
\v 3 Baheene umalayikha uwa wuvili wákunula isebeti yaakwe mu bahali. Amalenga ga bahali gaseetukha gaava ngaja danda ya muunu yuna afwile, ifiwumbwa fyona ifyumi mu bahali fyafwa.
\p
\v 4 Baheene umalayikha uwa wutatu woope wákunula isebeti yaakwe mu makhoga na mu fisansa fya malenga, baaho amalenga gaseetukha gaava danda.
\v 5 Napulikha umalayikha umuyimililaaji wa malenga iijova ndeeni,
\b
\q “Wee Nguluvi, yuna ukwali na ukhandi ukwali, uli Munofu,
\q owe yuuwe Shiyooli, kwa gina wiihiga.
\q
\v 6 Avaanu avanansi vakunulaga idanda sa vabaagule va Nguluvi na vakuwamalago,
\q owe wávapeela idanda vangʼwe.
\q Awo visakulwa vagahiilwe ndeeno!”
\b
\m
\v 7 Baheene napulikha ishawuti kihuma pa luvala ulwa kihumisa ishadanda yiija,
\b
\q “Eena Mutwa Nguluvi, uMunya Ngufu Soona,
\q uwuhigo waakho wa shiyooli,
\q usibaniilila vamonga!”
\b
\p
\v 8 Baaho umalayikha uwa wuna, wákunula isebeti yaakwe pa lijuva. Ilijuva lyapeelwa ingufu isa kivanyaanya avaanu kwa mooto gwakwe.
\v 9 Avaanu vanyaanywa fivi mandu. Vamutofola uNguluvi, kiiva akhandi ana wutawulilwa wa malava ago. Leelo vasikhalambisiile wala kimutupikha.
\p
\v 10 Baheene umalayikha uwa wusaanu wákunula isebeti yaakwe pa shitengo sha wutwa uwa likhanu lila. Shitu inshiisi yagubikha uwutwa waakwe, avaanu vakhandi vana manga kwa kiiva ya wuvafi.
\v 11 Vamutofola uNguluvi uwa kushaanya, kwa kiiva ya wuvafi na malonda gaanave. Leelo vasikhalambisiile injendo saanave imbi.
\p
\v 12 Baheene umalayikha woope uwa mutanda wákunula isebeti yaakwe mu mukhoga umukhome ugwa Efulaati, goope amalenga gaakwe gayuuma. Ndeeno insila yatendwa kwa vatwa kihuma kunena.
\v 13 Baheene nagaaga amalungu gatatu gina gahwaneene ngaja nyuula. Limo lyahuma mu mulomo gwa liyokha, ilinji lyahuma mu mulomo gwa likhanu ilikhome, na ilinji lyahuma mu mulomo gwa mukuwamalago yula umudehi.
\v 14 Amalungu ago gakhandi nu wutawulilwa uwa kigaha amabikha. Vaava viiluta kwa vatwa woona ava nyi, kiija vavakungaanie kiiva ya wulugu wuna wukhava ilisiku ilikhome ilya Nguluvi, uMunya Ngufu Soona, pina akhavamena avalugu vaakwe.
\p
\v 15 UYeesu iijova, “Puliisi! Nikhayinsa ngaja umuhiiji shina iyinsa! Ayimiliilwe umuunu yuna iigona meeho na afwele amenda gaakwe kiija, asilaave ajende bwinda na kihonga insoni.”
\p
\v 16 Baheene amalungu ago gavakungaania avatwa woona na vasulukhali vaanave uluvala luna lutambulwa kwa Shihebulaniya Halimagedoni.\f + \fr 16:16 \fq Halimagedoni: \ft Shidunda shina shili ku nyi ya Palesitina kuna aVaisilaheli vatovanaga uwulugu wiila wiila. \xt Yimba mu litaafili lya Valamulaaji 5:19.\f*
\p
\v 17 Baheene umalayikha wa fungati wákunula isebeti yaakwe mu wulanga. Ishawuti nkhome yapuliisikha kihuma ku shitengo isha Wutwa, mu nanda ya Nguluvi, yiijova ndeeni, “Uwudugo wa Babeeli, waafikha!”
\v 18 Kwava muli ni ngulumo sa noonya nu ludegenkho lwa nyi lukhome mandu. Uludegenkho ulu, lukhandi lukhome mandu kishila uludegenkho loloona, kihuma umuunu awumbwe.
\v 19 Baheene ilijumbi ilikhome ilya Babeeli lyabagunkhana mbali sitatu na majumbi amakhome aga fimyanja gananjikha goona. Ndeeno, uNguluvi asikhalisamiilwe ilijumbi ilikhome ilya Babeeli, wálikhamiilisa lingʼwe idivaayi iya nkhalasi yaakwe inkhome, mu khoomasi yaakwe.
\v 20 Uludegenkho lula, lwahonsaaga ifigunguli fyona ifya paakhati ya bahali fyayaga, ni fidunda fyona fisikhawoneeshe khanji.
\v 21 Inoonya ya mangʼanga yatoonya. Amangʼanga amakhome aga balaafu, shila limo likhandi ni kilo ngaja mashumi gasaanu ndeeni, gakhandi gikivagwila avaanu. Avaanu vamutofola uNguluvi kiiva ya malava ga noonya iyo, kiiva gakhandi makhome mandu.
\c 17
\s Umushemi umukhome ni likhanu iliduuhu
\p
\v 1 Baheene umunyaayumo mu vamalayikha vala fungati, vina vakhandi ni sebeti fungati, wánijovela wáaja, “Yinsa, nisikuwonense ululawo luna akhapeelwa umushemi umukhome, yuna akhaliile ishitengo sha luvala lwa malenga minshi.\f + \fr 17:1 \xt Yimba mu litaafili lya Yelemiya 51:13.\f*
\v 2 Avatwa va nyi vawafukhaga nawo na vina viikhala mu nyi vagaalile idivaayi inkhosi iya wushemi waakwe.”
\p
\v 3 Baheene pina uNumbula wa Nguluvi akhandi ikinilongosa, umalayikha wánitoola na kinitwala mu lunyikha. Ukho namwaga uwashimaayi akheele mu likhanu iliduuhu. Ilikhanu ilyo likhandi liyandiikhwe koona amataawa aga matofolo, likhandi na matwe fungati na mapembe ishumi.
\v 4 Uwashimaayi uyo akhandi afwele amenda amanofu aganya langi ya mwalaala ni nduuhu. Khanji akhandi ayikogwele kwa sahaabu, amangʼanga ga lifungu likhome, ni luulu.\f + \fr 17:4 \fq Luulu: \ft Shiinu ngaja lingʼanga ilidoodo ilya lifungu likhome.\f* Mu liwokho lyakwe, wáyikhataga ikhoomasi iya sahaabu, yina yikhandi yimemile amakhalaso minshi, ni fiinu ifishaafu fina fiwonensa uwushemi waakwe uwo.
\v 5 Akhandi ayandiikhwe pa weeni waakwe ilitaawa ilinya luganulo lwa wufiho kiija,
\qc \sc UBabeeli uMukhome\sc*
\qc \sc Maayi wa Vashemi\sc*
\qc \sc AMakhalaso ga Nyi\sc*
\m
\v 6 Namwaga uwashimaayi uyo agaalile idanda iya vabaagule va Nguluvi, ni danda ya vaanu vina vakhandi vikimubedela uYeesu.
\p Naganaga kimwaga, naswigaga mandu.
\v 7 Leelo umalayikha yula wánijovela wáaja, “Usikhaswigaga! One nisikujovele aga wufiho wa washimaayi uyo ni likhanu ilyo, lina limubaabile yuna ana matwe fungati na mapembe ishumi.
\v 8 Ilikhanu ilyo lina walyagaga likhandi lyumi, lino ndeeni lifwile. Lino lili nkholeela kihuma mu lilindi ilikhome ilya malungu, leelo uNguluvi akhalibuda. Avaanu woona ava mu nyi, vina amataawa gaanave gasikhayandiikhwe mu Litaafili ilya Wuumi\f + \fr 17:8 \xt Yimba mu litaafili lya Wugubutulo 3:5.\f* kihuma inyi yisinawumbwe, vakhaswiga. Vakhaswiga pina vakhalyaga ilikhanu ilyo lina pashiyanso likhandi lyumi, khanji lyafwa, lino ndeeni, lyatina!
\p
\v 9 “Lino, iliswi ili lisakulwa uwumanyi! Amatwe fungati ago, gipyanisa ifidunda fungati\f + \fr 17:9 \fq Ifidunda fungati: \ft Uluhaavi ulwa kiyandikhwa ilitaafili ili ilya Wugubutulo, ilijumbi ilinya fidunda fungati, likhandi lijumbi lya Luumi. \f* fina uwashimaayi uyo akhaliile. Amatwe ago khanji, vatwa fungati.
\v 10 Mu vatwa fungati awo, vasaanu vafwile, yumo apiitema, uyunji yula ashaanali asinayanse.
\v 11 Ilikhanu iliduuhu ilyo lina likhandi lyumi leelo kuunyuma lyafwa, yu mutwa uwa munaana. Uyo uwa munaana ngaja munyaayumo wa vatwa vala fungati, leelo uNguluvi akhamubuda.
\v 12 Amapembe gala ishumi gina wagaaga, gipyanisa avatwa vina vashaanali vasinayanse kitema. Leelo vakhapeelwa uwutawulilwa uwa kitema kwa luhaavi lwa lisala limo, lumo ni likhanu lila.
\v 13 Amahiiva ga vatwa awo ishumi gakhalingaana, vakhalipeela ilikhanu lila uwutawulilwa waanave ni ngufu soona.
\v 14 Vakhatovana uwulugu nu Mwana Nkholo, akhavamena kwa kiiva umwene yu Mukhome wa vakhome, khanji yu Mutwa wa vatwa. Woope akhava lumo na vaanu vaakwe vala vina vashemelwagwa na kibaagulwa nu Nguluvi, woope vaanu vayinatifu.”
\p
\v 15 Umalayikha wánijovela khanji wáaja, “Ukhamwajile umushemi umukhome akhaliile pashaanya ya malenga gala aminshi. Amalenga ago, fipuga fya vaanu woona, nyi soona, fimyanja fyona ni filogolo fyona.
\v 16 Amapembe gala ishumi gina wagaaga ni likhanu lila, fikhamukhalalila umushemi yula. Vasitoole ifiinu fyona fina anafyo na kimulekha bwinda, vasimulye inyama yaakwe na vasiganyaanye amasigaso.
\v 17 Awo vakhagaha ndeeno, kwa kiiva uNguluvi yumwene wávagahaga vave nu lugulumilo ulwa kilipeela ilikhanu uwutawulilwa waanave uwa kitema. Yikhava ndeeno, mbakha pina gakhakwilana gina wájovaga uNguluvi.
\v 18 Uwashimaayi yula yuna wamwaga, lilyene lijumbi lila ilikhome, ilinya wutawulilwa kwa vatwa woona ava nyi soona.”
\c 18
\s Kibojolwa kwa lijumbi lya Babeeli
\p
\v 1 Gaganile kishila ago, namwaga umalayikha uyunji iyiikha kihuma kwa Nguluvi, akhandi nu wutawulilwa wukhome. Akhandi ingʼaala, uwuvalafu waakwe wukhandi wukiyimulikha inyi.
\v 2 Woope wákhoosa ishawuti mandu wáajova,
\b
\q “Lyagwa! Ilijumbi ilikhome ilya Babeeli, lyagwa khabisa!
\q Lino, lyava wiikhasi wa kityejela shila lilungu.
\q Lyava wiikhasi wa shila nyuni inyaafu iya kikhalasa mandu.
\q
\v 3 Lyagwa kwa kiiva avaanu woona va nyi soona,
\q vangʼwesaga idivaayi inkhosi iya wushemi waakwe,
\q woope avatwa va nyi iso vashemwishe nalyo.
\q Woope avagusaaji va mu nyi vatajiliishe
\q kwa wupafu waakwe wuna wushilile mandu.”
\b
\p
\v 4 Baheene napulikha ishawuti iyinji kihuma kwa Nguluvi yiija,
\b
\q “Wuushi kunyaakwe, omwe vaanu vangu,
\q baheene musikhahangaji nalyo mu wunansi waakwe,
\q wala musikhayambulilaji mu malava gaakwe.
\q
\v 5 Uwunansi waakwe wukhome mandu,
\q mbakha wufishile kwa Nguluvi,
\q uNguluvi asililafye kwa kiiva ya njendo saakwe isa wunansi.
\q
\v 6 Mulihigaje ilijumbi ngaja shina lyavagahilaga,
\q shiyooli mulihombese mala khavili ya wunansi wuna lyavagahilaga avanji.
\q Mu khoomasi yaakwe shina lyavahansaaga,
\q omwe mulihanse mala khavili.
\q
\v 7 Yili ngaja shina likiyihala na kikhala uwiikhasi wa wupafu,
\q shiisho ndeeno, mulilafye na kiligaha liyaalame.
\q Likiyihala mu numbula yaakwe kiija,
\q ‘One niikhala mu shitengo shangu
\q na kitema ngaja mutwa wa shidala.
\q One nisili mufwile,
\q khanji nisikhayaalama kaa!’
\q
\v 8 Kwa ago, likhapeelwa amalava gaakwe kwa lijuva limo,
\q amalava ga wutamu, kiyaalama ni njala.
\q Khanji likhalalila khabisa kwa mooto,
\q kwa kiiva uMutwa uNguluvi yuna ikilihiga, yumwene ana ngufu.”
\b
\p
\v 9 Avatwa va mu nyi soona vina vashemwishe nalyo na kikwava uwusi lumo nu mwene, woope vakhaliyaalama na kikhoola, pina vakhalyaga ilyosi lya lijumbi ilyo lina liveekha na kilalila.
\v 10 Vakhayiima kutali, kwa kiiva vitiila amalava gaakwe na kilogola kiija,
\b
\q “Aka, aka, owe Babeeli,
\q ilijumbi ilikhome ilinya ngufu!
\q Kwa luhaavi lwa lisala limo hela, waahigwa.”
\b
\p
\v 11 Woope avagusaaji va mu nyi soona vakhakhoola na kiyaalama, kwa kiiva ya lijumbi lila, kiiva kusiina umuunu yoyoona yuna iigula ifiinu fyanave.
\v 12 Lulwene kiija kusiina umuunu yuna iigula isahaabu saanave, ihela, amangʼanga ga lifungu likhome, iluulu,\f + \fr 18:12 \xt Yimba mu litaafili lya Wugubutulo 17:4.\f* amenda amanofu aga kitaani, amenda amanofu aga mwalaala na ga haliili, amenda amanofu amaduuhu, inkhonkholo sa mapishi ni nkhonkholo sa mapembe ga jungwa ni sa mapishi aga lifungu likhome, ni fya shaaba ni shuuma ni malumaalu.
\v 13 Khanji kusiina avagulaaji va mudalasiini,\f + \fr 18:13 \fq Mudalasiini: \ft Mupishi guna amabando gaakwe gana mununsi munofu, khanji giponyesewa mu shakiilya. \fq Wuudi: \ft Fiinu fya kitinshilisa, fina mununsi munofu, fiihuma mu mabando ga mupishi.\f* ifilungo ifinji, ifya kitinshilisa ingaagulwa sina sinunshilila, amafuta gina ginunshilila wunofu awu wuudi, wala divaayi, amafuta ga kiteleshela, uwutine uwunofu, ni ngano. Khanji kusiina umuunu uwa kigula ingʼombe, inkholo, ifalaasi, imutukha isa kikwehwa ni falaasi, avavanda, hata uwiikhasi wa vaanu.
\p
\v 14 Avagusaaji vakhamujovela kiija, “Ifiinu fyona fina ukhandi widobokha, fyayaga, uwusi na kikutukha kunyaakho, fyayaga. Usikwiliile kifyaga khanji kaa!”
\v 15 Avagusaaji va fiinu ifyo fyona vina vatajiliishe kihuma mu lijumbi ilyo, vakhayiima kutali kwa kiiva vitiila amalava gaakwe. Vakhakhoola na kiyaalama,
\v 16 viijova,
\b
\q “Aka! Aka lijumbi likhome!
\q Waava umanyeene kifwala amenda amanofu aga kitaani,
\q aga mwalaala na maduuhu,
\q na kiyikogola kwa sahaabu
\q na mangʼanga ga lifungu likhome ni luulu!\f + \fr 18:16 \xt Yimba mu litaafili lya Wugubutulo 17:4.\f*
\q
\v 17 Kwa luhaavi lwa lisala limo hela, uwusi waakho wananjikha!”
\b
\p Avaanu woona vina vijensa ifipugo ifikhome, na vina vishuula nafyo, na woona vina visenga insengo mu bahali, vakhayiima kutali.
\v 18 Pina vakhalyaga ilyosi nu mooto gula guna gwilalisa, vakhalyova kwa shawuti nkhome kiija, “Kusiina kaa, ilijumbi ngaja ilijumbi ilikhome lila!”
\v 19 Vakhayikunulila amankundi\f + \fr 18:19 \fq Vakhayikunulila amankundi: \ft Iyi yikhandi ngʼoma ya Vayahuudi iya kiwonensa kiija vasugumiilwe.\f* mu matwe gaanave, kuno vikhoola na kiyaalama,
\b
\q “Aka! Aka lijumbi likhome!
\q Ilijumbi lina lyatugahaga woona vina tina fipugo fikhome ifya mu bahali,
\q titajiliishe kihuma mu wusi waakwe.
\q Kwa luhaavi lwa lisala limo hela, fyananjikha ifiinu fyona!
\q
\v 20 Shendeevaji omwe, muna mwikhala kwa Nguluvi,
\q kwa kiiva ya lijumbi lila.
\q Shendeevaji omwe vabaagule va Nguluvi,
\q omwe vanandeje na omwe vakuwamalago!
\q UNguluvi wálihiga ilijumbi ilyo
\q kwa kiiva ya gala gina lyavagahilaga omwe!”
\b
\p
\v 21 Baheene umalayikha umunya ngufu wányenyula ilingʼanga lina lili ngaja lyala ilikhome, wálitoosa mu bahali wáajova,
\b
\q “Kwa ngufu nyinshi ndawuli ndeeni,
\q ilijumbi ilikhome ilya Babeeli,
\q likhataagwa pansi na kiyaga khabisa.
\q
\v 22 Ishawuti sa malimba ni sa kiyeyema,
\q ishawuti sa ndemo ni sa balagumu,
\q sisikhapuliisikha kaa kunyaakho!
\q Kusikhava nu munosaaji yoyoona wa nsengo yoyoona,
\q yuna akhawonekha kunyaakho khanji,
\q wala ishawuti iya lyala ilya kihawulila,
\q yisikhapuliisikha khanji mukhati yaakho.
\q
\v 23 Umo munyaakho, musikhaveekha ulumuli ulwa taala khanji.
\q Wala musikhava ni fiwungo ifya vaanu kitoolana khanji kaa.
\q Ukhagahilwa ndeeni,
\q kwa kiiva avagusaaji vaakho vakhandi vakhome va nyi yoona.
\q Khanji kwa kiiva avaanu va nyi yoona vajangwa kwa wuhavi waakho!
\q
\v 24 Ilijumbi ilya Babeeli likhabojolwa,
\q kwa kiiva mukhati yaakwe,
\q yikhawoneeshe idanda ya vakuwamalago,
\q ni danda ya vabaagule va Nguluvi,
\q lumo ni danda ya vaanu woona,
\q vina vabudwagwa mu nyi.”
\c 19
\s UNguluvi isufisiwa
\p
\v 1 Gaganile kishila ago, napulikha ishawuti nkhome ngaja ya shipuga shikhome ukho kwa Nguluvi, shaajova,
\b
\q “Haleluya!\f + \fr 19:1 \fq Haleluya: \ft Liswi lya Shihebulaniya. Uluganulo lwakwe, \fqa Asufisiwaajwe uNguluvi. \f*
\q Uwukulukho, uwutupikho ni ngufu fiihuma kwa Nguluvi weesu,
\q
\v 2 kiiva uwuhigo waakwe wa shiyooli,
\q asibaniilila vamonga.
\q Amuhijile umushemi mukhome,
\q yuna wáyijanjilisaaga inyi kwa wushemi waakwe.
\q UNguluvi wámuvaalisa
\q kwa kiiva ya kikunula idanda ya vavanda vaakwe!”
\b
\m
\v 3 Ulwa wuvili shaajova,
\b
\q “Haleluya!
\q Ilyosi lya mooto lina lyanyaanya ilijumbi ilyo,
\q litaana kushaanya shiluta na shiluta!”
\b
\m
\v 4 Avagosiivaha vala mashumi gavili na vana, lumo ni fiwumbwa fina (4) ifya wuumi, fyayigwisa pansi, fyagubama, fyamufuunya uNguluvi yuna akheele pa shitengo isha Wutwa fiijova, “Amina! Haleluya!”
\p
\v 5 Baheene napulikha ishawuti iyinji yiihuma pa shitengo sha Wutwa yiijova,
\b
\q “Mumusufyaje uNguluvi weesu,
\q omwe vavanda vaakwe woona.
\q Musufyaji omwe muna mukimuyinatila,
\q vakhome na vanangʼana.”
\s Ishiwungo sha noolana isha Mwana Nkholo
\p
\v 6 Baheene napulikha ishawuti ngaja shawuti ya shipuga shikhome sha vaanu, khanji ngaja shawuti ya nkhokhomo ya malenga minshi, khanji ngaja shawuti sa ngulumo nkhome siija,
\b
\q “Haleluya,
\q kiiva uMutwa weesu uNguluvi,
\q uMunya Ngufu Soona,
\q atemile!
\q
\v 7 Na yuuse tishendeeve, tiluluutile na kimutupikha,
\q kiiva ishiwungo isha Mwana Nkholo isha kitoola shaafikha,
\q khanji yuna itoolwa ayipinyanjile.
\q
\v 8 Umwene umunya kitoolwa apeliilwe kifwala amenda amanofu amavalafu aga kitaani,
\q khanji gina gingʼaala khabisa.”
\b
\m Amenda amanofu amavalafu aga kitaani, uluganulo lwakwe injendo ingolofu isa vabaagule va Nguluvi.
\p
\v 9 Baheene umalayikha wánijovela wáaja, “Yandikha amaswi aga, ‘Vayimiliilwe vala vina vayaniilwe mu shiwungo sha kitoola isha Mwana Nkholo!’ ” Khanji wánijovela wáaja, “Aga gina naajova, maswi ga shiyooli ga Nguluvi.”
\v 10 Baaho nayigwisa pansi, nagubama pa magulu gaakwe nimufuunye. Leelo wánijovela wáaja, “Lekha! One na yuune nili muvanda muyaago, lumo na vahuvililaaji vayaago woona vina viihumya uwubedelo wa Yeesu. Mufuunyaji uNguluvi, kiiva woona vina viihumya uwulunjikhaaji ulwa Yeesu, vilogola injowo sa wukuwamalago.”
\s ULusawo lwa Nguluvi iiluta kihiga na kitovana
\p
\v 11 Paanyuma, nakwaga kwa Nguluvi kudindwishe. Nayaaga ifalaasi imbalafu nu muunu yumonga ayiyangeele pashaanya. Uyo akhandi itambulwa “Muyinatifu wa Shiyooli.” Woope iihiga na kitovana kwa wugolofu.
\v 12 Ameeho gaakwe gakhandi ngaja muli sa mooto, khanji akhandi afwele injoola nyinshi isa shitwa ku mutwe gwakwe. Akhandi ayandiikhwe ilitaawa lina akwasiina yuna alimeenye, leelo yumwene duguli.
\v 13 Akhandi afwele amenda gina gajabiikhwe mu danda, itambulwa ndeeni, “Liswi lya Nguluvi.”
\v 14 Avasulukhali ava kwa Nguluvi, vakhandi vikimufwata kunyuma. Vakhandi vafwele amenda amanofu amavalafu aga kitaani, khanji gina gingʼaala khabisa, woope vakhandi vayangeele ifalaasi imbalafu.
\v 15 Ipanga inemi, yiihuma mu mulomo gwakwe. Kwa panga iyo, akhavatema avaanu va nyi soona, na kivamena avalugu vaakwe woona.\f + \fr 19:15 \xt Yimba mu litaafili lya Sabuli 2:9.\f* Woope ikiyikhanya isabiibu mu shombo sha kihuujila. Ishombo ishi shiwonensa idivaayi iya nkhalasi inkhome iya Nguluvi, uMunya Ngufu Soona.
\v 16 Pa shiima shaakwe, umwenda gwakwe gukhandi guyandiikhwe ilitaawa ili,
\qc \sc Mutwa wa vatwa na Mukhome wa vakhome.\sc*
\p
\v 17 Baheene namwaga umalayikha yumonga ayiimile pashaanya ya lijuva. Umalayikha uyo wákhoosa ishawuti, wásishemeela inyuni soona sina sigulukha ku wulanga, wáaja, “Yinsi! Wungaani lumo mu shiwungo ishikhome sha Nguluvi.
\v 18 Yinsi, mulye inyama sa mavili ga vatwa, na ga vakhome va vasulukhali, na ga vaanu avanya ngufu, na ga falaasi na vina vikisiyangala. Yinsi, mulye inyama sa mavili ga vaanu woona, ngaja avavanda na vina vasili vavanda, avakhome na vanangʼana.”
\p
\v 19 Baheene nalyaga ilikhanu ilikhome na vatwa va nyi soona na vasulukhali vakungaana lumo. Awo vakhandi visakula kitovana na uyo yuna akhandi ayangeele ifalaasi, lumo ni shipuga sha vasulukhali vaakwe.
\v 20 Leelo ilikhanu, lumo nu mukuwamalago umudehi yuna wágahaga amabikha kwa kiiva yaakwe, vagalulwagwa. Kwa kigaha amabikha gaakwe ago, umukuwamalago uyo akhandi ikivajanga avaanu vina vakhandi vavishiilwe ishimanyilo isha likhanu ilyo ilikhome, na kiyifuunya isanaamu yaakwe. Baheene woona vavili pina wuumi, vataagwa mu lilamba ilikhome lila ilya mooto umukhali mandu.
\v 21 Umuunu uyo yuna akhandi ayangeele ifalaasi, wávabuda avasulukhali va shipuga shoona kwa panga yina yahumaga mu mulomo gwakwe. Inyuni iso soona, saalya inyama sa mafimba gala, sayikuta khabisa.
\c 20
\s UShetaani idindilwa maakha magana lishumi (1,000)
\p
\v 1 Baheene namwaga umalayikha yumonga iyiikha kihuma kwa Nguluvi, akheete mu mawokho gaakwe ifungulo ya lilindi ilikhome ilya malungu nu munyololo umukhome.
\v 2-3 Wálikhata iliyokha lila ilya pawukuulu, lina litambulwa Ibiliisi awu Shetaani, wálipinya kwa munyololo umukhome na kilitaaga mu lilindi ilikhome ilya malungu. Wádinda umulyango, wáviikha ishimanyilo sha mupulya, kiija asilaave avajanje khanji avaanu va nyi soona. Lidindilwe kwa luhaavi lwa maakha magana lishumi (1,000). Pina lwasila uluhaavi ulo, mbakha lidindulilwe kwa luhaavi lufupi hela.
\p
\v 4 Baheene nafyaga ifitengo ifya Wutwa fikhaliilwe na vaanu vina vakhandi vapeliilwe uwutawulilwa uwa kihiga na kitema. Awo vakhandi vaanu vina vadumulwagwa amatwe kwa kihumya uwubedelo uwa Yeesu na kiyalaalisa iLiswi lya Nguluvi. Vasikhalifuunyile ilikhanu ilikhome lila wala isanaamu yaakwe. Vasikhayanushiile ishimanyilo sha likhanu ilikhome ilyo pa weeni waanave wala mu mawokho gaanave. Avaanu ava vafyukhaga, vaatema lumo nu Kilisito kwa maakha magana lishumi (1,000).
\v 5 Avaanu avanji vina vafwile vasikhafyushile mbakha pina lwashilaga uluhaavi lwa maakha magana ishumi (1,000). Ulo lulwene lufyukho lwa wutasi.
\v 6 Avaanu vina vafyukhaga vakhandi vayimiliilwe mandu, khanji vabaagule va Nguluvi, kwa kiiva imfwa iya wuvili yisikhava ni ngufu kuveene. Woope vakhava vatambule va Nguluvi, vakhatema lumo nu Kilisito uluhaavi ulo ulwa maakha magana lishumi (1,000).
\s UShetaani iibudwa
\p
\v 7 Pina gakhasa kishila amaakha magana lishumi (1,000), akhadindulilwa uShetaani kihuma mu shifungo shaakwe.
\v 8 Lino, pina akhahuma panja, akhaluta kivajanga avaanu woona vina vayalaliile mu mbali soona isa nyi, uluganulo lwakwe Googu na Magoogu. UShetaani akhavakungaania lumo kwa kiiva ya wulugu, avaanu awo vina vakhatovana vakhava vinshi ngaja luhankha lwa mu bahali.
\v 9 Woope vakhayinsa kihuma imbali soona isa nyi, na kilipilima ilijumbi lina uNguluvi aligeene, pina avabaagule vaakwe viikhala. Leelo pina vakhagaha ndeeno, umooto gukhayiikha kihuma kwa Nguluvi na kivabuda.
\v 10 UShetaani yuna akhandi ikivajanga, akhataagwa mu lilamba ilikhome lila ilya mooto ni shibiliiti. Apo papeene pina lyatagwagwa ilikhanu nu mukuwamalago yula umudehi. Woope vakhalafisiwa ukho ishilo ni shiminsi, shiluta na shiluta.
\s Uwuhigo uwa wudugo
\p
\v 11 Baheene nashaaga ishitengo ishikhome ishivalafu isha Wutwa na yuna ashikhaliile yu Nguluvi. Inyi nu wulanga fyawuukha shitu pamwene, fisikhandi fikwali khanji.
\v 12-13 Ibahali yavahumyaga kunja vina vakhandi vafwiliile umo. IMfwa nu Wusimu fyope fyavahumya kunja vina vakhandi vafwile. Nikhavaajile avakhome na vanangʼana, vayiimile pa shitengo isha Wutwa. Baaho amataafili gagubutulwa, khanji ilitaafili ilinji ilya wuumi lyope lyagubutulwa. Baheene uNguluvi wávahiga kilingana ni njendo saanave, ngaja shina yiyandiikhwe mu mataafili ago.
\v 14 IMfwa nu Wusimu, fyatoosewa mu lilamba ilikhome lina liveekha umooto. Ililamba ilyo ilya mooto, mfwa ya wuvili.
\v 15 Umuunu yoyoona yuna ilitaawa lyakwe lisikhayandiikhwe mu Litaafili lya Wuumi, wátagwagwa mu lilamba ilikhome lina liveekha umooto.
\c 21
\s Uwulanga uwupya ni nyi imya
\p
\v 1 Baheene nawaaga uwulanga uwupya ni nyi imya. Uwulanga wula uwa wutasi ni nyi yila iya wutasi fisikhandi fikwali, kwava kugaya bahali khanji.
\v 2 Nalyaga ilijumbi ilibaagule, iYelusalemu imya, liyiikha kihuma kwa Nguluvi. Ilijumbi ilyo likhandi ngaja uwashimaayi yuna akogwelwe kwa mugoosi waakwe, pina itoolwa.
\p
\v 3 Baheene napulikha ishawuti nkhome kihuma mu shitengo sha Wutwa yiija ndeeni, “Loleela! Uwiikhasi wa Nguluvi wuli lumo na vaanu, umwene asiikhale lumo na woope. Awo vakhava vaanu vaakwe, woope akhava Nguluvi waanave.
\v 4 Umwene akhavafyangula amaanyosi gaanave goona. Imfwa yisikhawonekha khanji, wala uwuvafi, wala kikhoola, wala kiyaalama, kwa kiiva aga wutasi, gaashila!”
\p
\v 5 Baheene uNguluvi yuna wákhalaga pa shitengo isha Wutwa wáaja, “Lino shila shiinu nikishigaha kiiva shipya.” Khanji wáaja, “Yandikha aga, kwa kiiva amaswi aga ga shiyooli khanji ga kihuviililwa!”
\v 6 Wánijovela khanji, “Gasenjekha! One yuune Alufa khanji yuune Omega,\f + \fr 21:6 \fq Alufa: \ft Helufi ya wutasi, khanji \fq Omega \ft helufi ya wudugo mu helufi isa Shiyunaani.\f* uluganulo lwakwe one nili wa Wutasi, khanji nili wa Wudugo. Shila muunu umunya nkhawu, nisimupeele amalenga bule, angʼwe kihuma mu shisansa sha malenga gina giihumya uwuumi.
\v 7 Umuunu yuna akhamena, nikhamupeela aga. One nikhava Nguluvi waakwe, woope akhava mwanangu.
\v 8 Leelo avaanu awooga na vina vasikimuhuviilila uNguluvi, avanya njendo sina sikimukhalasa uNguluvi, avabudaaji, avashemi, avahavi, vina vifuunya amanguluvi, avadehi, awo woona uluvala lwanave lukhava mu lilamba ilikhome lina liveekha umooto mukhali mandu. Iyo yiyeene mfwa ya wuvili.”
\s IYelusalemu imya
\p
\v 9 Baheene umunyaayumo mu vamalayikha vala fungati, vina vakhandi ni sebeti sila fungati sina sikhandi na malava fungati isa wudugo, wáyinsa wánijovela, “Yinsa, nikuwonense uwashimaayi umunya kitoolwa, yuna asiive mudala wa Mwana Nkholo!”
\v 10 Baheene, pina uNumbula wa Nguluvi akhandi ikinilongosa, umalayikha yula wánitwala mbakha pashaanya ya shidunda ishikhome, khanji shitali mandu. Wániwonensa ilijumbi ilibaagule ilya Yelusalemu, liyiikha kihuma kwa Nguluvi.
\v 11 Ilijumbi ilyo likhandi lingʼaala kwa wutupikho wa Nguluvi. Ulungʼaalo lwakwe lukhandi ngaja lingʼanga lya lifungu likhome ilya yasipi,\f + \fr 21:11 \fq Yasipi: \ft Ili likhandi lingʼanga linofu liduuhu, lingʼaala ilya lifungu likhome.\f* khanji lingʼaala ngaja shilole.
\v 12 Ilijumbi likhandi nu luhengo lutali khanji lukhome, luna lukhandi ni fikwilo ishumi na fivili. Mu fikwilo ifyo, kukhandi na vamalayikha ishumi na vavili. Shila shikwilo shikhandi shiyandiikhwe ilitaawa limo ilya fikholo ishumi na fivili, ifya Isilaheli.
\v 13 Imbali soona sina, sikhandi ni fikwilo fitatu, ulubali lwa kunena fikwilo fitatu, kunyiikho fikwilo fitatu, kunyagamo fikwilo fitatu na kusikha koope, fikwilo fitatu.
\v 14 Uluhengo ulwa lijumbi ilyo, lukhandi lusenjiilwe pashaanya ya mangʼanga ishumi na gavili aga luutu. Shila lingʼanga likhandi liyandiikhwe ilitaawa lya munyaayumo wa vanandeje vala ishumi na vavili ava Mwana Nkholo.
\p
\v 15 Lino, umalayikha yula yuna akhandi ilogola noone, akhandi nu lukwegu ulwa sahaabu ulwa kijelela, kiija alijele ilijumbi ilyo, ifikwilo nu luhengo lwakwe.
\v 16 Baheene wálijela ilijumbi ilyo, uwutali nu wupapaate nu wutali uwa kiluta kushaanya, wukhandi wulingaanile. Wáganaga kilijela, wáapata sitadi\f + \fr 21:16 \fq Sitadi: \ft Ishijelo ishi vakhandi vijelela aVayunaani, isitadi yimo yilingana ni miita ligana limo na mashumi munaana (180), ndeeno isitadi magana mashumi ishumi na magana gavili ishumi (12,000) siiva kilomiita magana mashumi gavili ni ligana limo na mashumi mutanda (2,160). \f* magana mashumi ishumi na magana mashumi gavili (12,000), uwu wukhandi wutali nu wupapaate nu wutali kiluta kushaanya.
\v 17 Wáajela uwupapaate uwa luhengo ulo, lukhandi luna silaa\f + \fr 21:17 \fq Silaa: \ft Ishijelo ishi vakhandi vijelela aVayunaani, isilaa yimo yilingana ni nusu miita ndeeni. Ndeeno isilaa ligana limo na mashumi gana ni gana (144) siiva miita mashumi fungati ndeeni. \f* ligana limo na mashumi gana ni sina (144), ngaja umuunu pina ijelela, shiisho ndeeno shina umalayikha wájelaga.
\p
\v 18 Uluhengo ulo lukhandi lusenjiilwe kwa mangʼanga ga lifungu likhome lya yasipi. Ilijumbi lyope likhandi lisenjiilwe kwa sahaabu nofu yina yingʼaala ngaja shilole.
\v 19 Uluutu lwa luhengo ulo ulwa lijumbi lukhandi lukogwelwe kwa mangʼanga ga lifungu likhome gina gali paayo paayo. Ilingʼanga lya wutasi ilya luutu likhandi lya yasipi, ilya wuvili likhandi lya yakuti samawi ni lya wutatu likhandi lingʼanga lina litambulwa kalikedoni. Ilingʼanga ilya wuna, likhandi litambulwa sumalidi,
\v 20 ilingʼanga ilya wusaanu likhandi litambulwa salidoniki, khanji ilya mutanda likhandi litambulwa akiki. Ilingʼanga ilya fungati likhandi litambulwa kilisolito ni lya munaana likhandi litambulwa sabalajadi. Ilingʼanga ilya gonja likhandi litambulwa yakuti ilya langi ya lutolomfu, ilya ishumi likhandi litambulwa kilisopilaso, ilya ishumi na limo likhandi litambulwa hiyakinito, ni lya ishumi limo na gavili lyatambulwagwa ametisito.
\v 21 Ifikwilo fila ishumi na fivili fyona fikhandi fitendiilwe kwa luulu ishumi na sivili. Shila shikwilo shikhandi shitendiilwe kwa luulu yimo hela! Insila inkhome iya lijumbi ilyo, yikhandi yitendiilwe kwa sahaabu inofu, yina yikhandi yingʼaala ngaja shilole.
\p
\v 22 Nisikhayiweene inanda ya Nguluvi mu lijumbi umo, kiiva uMutwa uNguluvi, uMunya Ngufu Soona, nu Mwana Nkholo vaveene viikhala mu lijumbi umo.
\v 23 Ilijumbi ilyo lisisakula ilijuva wala umwesi ugwa kimulishila, kwa kiiva uwutupikho wa Nguluvi wukilimulikha, uMwana Nkholo yumwene lumuli lwakwe.
\v 24 Avaanu va nyi soona vakhakhala mu wuvalafu uwa lijumbi ilyo, na vatwa va nyi soona, vakhayinjila umo kitwala ifiinu fyanave ifya lifungu likhome.
\v 25 Ifikwilo fyona ifya lijumbi ilyo, fikhava mwasi uluhaavi loona, kwa kiiva kusikhava ni shilo.
\v 26 Avatwa va nyi soona, vakhaleeta uwusi waanave ni fiinu fyanave ifya lifungu likhome mu lijumbi umo.
\p
\v 27 Leelo kusiina khabisa shoshoona ishishaafu shina shikhayinjila mu lijumbi umo, wala umuunu yoyoona yuna iigaha aga kikhalasa wala aga wudehi. Leelo avaanu vina vakhayinjila mu lijumbi umo, vala vina amataawa gaanave gayandiikhwe mu Litaafili ilya Wuumi ilya Mwana Nkholo.
\c 22
\s Umukhoga gwa malenga gina giihumya uwuumi
\p
\v 1 Baheene umalayikha wániwonensa umukhoga gwa malenga gina giihumya uwuumi, na gukhandi gwihuma mu shitengo sha Wutwa sha Nguluvi nu Mwana Nkholo. Amalenga ga mukhoga ugo, gakhandi mavalafu pee.
\v 2 Umukhoga ugo gukhandi gwinyelema paakhati naakhati ya nsila inkhome iya lijumbi ilyo. Shila luvala lwa mukhoga pakhandi nu mupishi guna gwihumya uwuumi. Amapishi ago giikhoma amakhomo mala ishumi na khavili kwa mwakha, ndeeno shila mwesi giikhoma gwalimo. Amahamba ga mapishi ago mugoda gwa kiponia avaanu va nyi soona.
\p
\v 3 Ilijumbi ilyo lisikhava ni shiinu shoshoona shina shiyijiilwe. Mu lijumbi umo, ishitengo sha Wutwa sha Nguluvi ni sha Mwana Nkholo shikhava shikwali. Avavanda vaakwe vakhamufuunya,
\v 4 vakhamwaga na shila muunu akhayandikhwa ilitaawa lyakwe uNguluvi, pa weeni waakwe.
\v 5 Mukhati ya lijumbi ilyo, kusikhava ni shilo khanji. Avaanu vasikhasakula ulumuli lwa lijuva wala itaala, kwa kiiva uMutwa uNguluvi yumwene akhava lumuli lwanave. Avaanu awo vakhatema shiluta na shiluta.
\p
\v 6 Umalayikha uyo wánijovela ndeeni, “Amaswi aga ga shiyooli, khanji ga kihuviililwa. UMutwa uNguluvi yuna ikivapeela avakuwamalago uNumbula uMunofu waakwe,\f + \fr 22:6 \fq UNumbula uMunofu waakwe: \ft Yimba iliswi \fqa Numbula uMunofu\fqa* mu Maswi aMahensa. \f* woope wámufilikhaga umalayikha waakwe kivawonensa avavanda vaakwe amaswi gina mbakha gawoneshe lilino ndeeni.”
\s Kitina kwa Yeesu Kilisito
\p
\v 7 UYeesu iijova, “Puliisa! Niyinsa lilino ndeeni. Ayimiliilwe yuna iyinatila amaswi ga wukuwamalago uwa litaafili ili.”
\p
\v 8 One Yohana nikhagaajile na kigapulikha amaswi ago goona. Naganaga kipulikha na kiloleela, nayigwisa pansi, nagubama pa malayikha uyo yuna wániwonensaaga amaswi ago, kiija nimufuunye.
\v 9 Leelo wánijovela wáaja, “Lekha! One na yuune nili muvanda muyaago, lumo na vahuvililaaji vayaago avakuwamalago, na vala vina viyinatila amaswi gina gakwali mu litaafili ili. Lino, mufuunyaji uNguluvi mwene duguli!”
\v 10 Baheene umalayikha uyo wánijovela wáaja, “Usikhagafihaga amaswi aga wukuwamalago aga mu litaafili ili, kwa kiiva goona gina galogwelwe muno, giisa kisenjekha lilino ndeeni.
\v 11 Lino, umuunu yuna iigaha amavi, ayitenekhaje kigaha amavi, na yuna iigaha aga nsoni, ayitenekhaje kigaha gaago aga nsoni. Umuunu yuna iigaha amagolofu, woope ayitenekhaje kigaha amagolofu, umubaagule wa Nguluvi, ayitenekhaje kigaha ngaja mubaagule wa Nguluvi.”
\p
\v 12 UYeesu ilogola iijova ndeeni, “Puliisa! Niyinsa lilino ndeeni. Niyinsa kimuhomba shila muunu kwa gala gina wágahaga.
\v 13 One yuune Alufa khanji yuune Omega,\f + \fr 22:13 \fq Alufa: \ft Helufi ya wutasi, khanji \fq Omega \ft helufi ya wudugo mu helufi isa Shiyunaani.\f* uluganulo lwakwe, one nili wa Wutasi khanji nili wa Wudugo, one yuune yuna nikisiyansa injowo soona na kisimaliisa.”
\p
\v 14 Vayimiliilwe avaanu vina vikhansa inkhansu saanave inali imbalafu, kiija vakhayiitikhwa kiyinjila mu lijumbi ilipya ilyo, kishilila ifikwilo fyakwe na kiilya amakhomo ga mupishi ugwa wuumi.
\v 15 Leelo avahavi woona, avashemi, avabudaaji, vina vifuunya amanguluvi na woona vina vidobokha aga wudehi na kigaha, vakhakhala kunja ya lijumbi ilyo ngaja mbwa.
\p
\v 16 “One Yeesu, yuune shisafi shikhome sha mutwa uDawudi, khanji ningʼaala ngaja nondwe ya lwamilaawu.\f + \fr 22:16 \xt Yimba mu litaafili lya Wugubutulo 2:28.\f* Yuune namufilikhaga umalayikha wangu, ayinse avabedele omwe imola isi, kiiva ya fipuga fya vahuvililaaji.”
\p
\v 17 UNumbula wa Nguluvi nu munya shiwungo isha kitoolwa, vikimushemeela uMutwa viijova, “Yinsa!” Avaanu woona vina vakhapulikha amaswi ago vajove, “Yinsa!” Shila muunu umunya nkhawu, ayinsaje kiingʼwa bule amalenga aga wuumi.
\s Amaswi aga wudugo
\p
\v 18 UMutwa uYeesu iijova, one nikivapavila avaanu woona vina vikigapulikha amaswi aga wukuwamalago, gina gali mu litaafili ili. Umuunu nda ayonjelese amaswi, uNguluvi woope akhamuyonjelesa amalava ago, gina gayandiikhwe mu litaafili ili.
\v 19 Umuunu nda asheepule amaswi gogoona mu mola isa wukuwamalago uwa litaafili ili, uNguluvi woope akhamushepusisa uwugolofu uwa kikhala mu lijumbi ilibaagule, nu wugolofu uwa kiilya amakhomo aga mupishi guna gwihumya uwuumi.
\p
\v 20 UMutwa uYeesu iihumya uwubedelo uwa njowo isi iijova, “Shiyooli niyinsa lilino ndeeni.” Na yuune Yohana niijova, “Amina, yinsa Mutwa Yeesu!”
\p
\v 21 Imota ya Mutwa uYeesu, yive lumo noomwe woona.
