h_001	ΙΟΥΔΑ	ss
mt1_001	ΙΟΥΔΑ
mt1_002	ΕΠΙΣΤΟΛΗ ΚΑΘΟΛΙΚΗ
toc1_001	ΙΟΥΔΑ ΕΠΙΣΤΟΛΗ ΚΑΘΟΛΙΚΗ
toc2_001	ΙΟΥΔΑ
toc3_001	ΙΟΥΔΑ
verse_001_001	Ἰούδας Ἰησοῦ Χριστοῦ δοῦλος , ἀδελφὸς δὲ Ἰακώβου , τοῖς ἐν Θεῷ πατρὶ ἡγιασμένοις , καὶ Ἰησοῦ Χριστῷ τετηρημένοις , κλητοῖς ·
verse_001_002	ἔλεος ὑμῖν καὶ εἰρήνη καὶ ἀγάπη πληθυνθείη .
verse_001_003	Ἀγαπητοί , πᾶσαν σπουδὴν ποιούμενος γράφειν ὑμῖν περὶ τῆς κοινῆς σωτηρίας , ἀνάγκην ἔσχον γράψαι ὑμῖν , παρακαλῶν ἐπαγωνίζεσθαι τῇ ἅπαξ παραδοθείσῃ τοῖς ἁγίοις πίστει .
verse_001_004	Παρεισέδυσαν γάρ τινες ἄνθρωποι , οἱ πάλαι προγεγραμμένοι εἰς τοῦτο τὸ κρίμα , ἀσεβεῖς , τὴν τοῦ Θεοῦ ἡμῶν χάριν μετατιθέντες εἰς ἀσέλγειαν , καὶ τὸν μόνον δεσπότην Θεὸν καὶ Κύριον ἡμῶν Ἰησοῦν Χριστὸν ἀρνούμενοι .	ss
verse_001_005	Ὑπομνῆσαι δὲ ὑμᾶς βούλομαι , εἰδότας ὑμᾶς ἅπαξ τοῦτο , ὅτι ὁ Κύριος , λαὸν ἐκ γῆς Αἰγύπτου σώσας , τὸ δεύτερον τοὺς μὴ πιστεύσαντας ἀπώλεσεν .
verse_001_006	Ἀγγέλους τε τοὺς μὴ τηρήσαντας τὴν ἑαυτῶν ἀρχήν , ἀλλὰ ἀπολιπόντας τὸ ἴδιον οἰκητήριον , εἰς κρίσιν μεγάλης ἡμέρας δεσμοῖς ἀϊδίοις ὑπὸ ζόφον τετήρηκεν .	ss
verse_001_007	Ὡς Σόδομα καὶ Γόμορρα , καὶ αἱ περὶ αὐτὰς πόλεις , τὸν ὅμοιον τούτοις τρόπον ἐκπορνεύσασαι , καὶ ἀπελθοῦσαι ὀπίσω σαρκὸς ἑτέρας , πρόκεινται δεῖγμα , πυρὸς αἰωνίου δίκην ὑπέχουσαι .	ss
verse_001_008	Ὁμοίως μέντοι καὶ οὗτοι ἐνυπνιαζόμενοι σάρκα μὲν μιαίνουσι , κυριότητα δὲ ἀθετοῦσι , δόξας δὲ βλασφημοῦσιν .	ss
verse_001_009	Ὁ δὲ Μιχαὴλ ὁ ἀρχάγγελος , ὅτε τῷ διαβόλῳ διακρινόμενος διελέγετο περὶ τοῦ Μωσέως σώματος , οὐκ ἐτόλμησε κρίσιν ἐπενεγκεῖν βλασφημίας , ἀλλ ᾿ εἶπεν , Ἐπιτιμήσαι σοι Κύριος .	ss
verse_001_010	Οὗτοι δὲ ὅσα μὲν οὐκ οἴδασι βλασφημοῦσιν · ὅσα δὲ φυσικῶς , ὡς τὰ ἄλογα ζῷα , ἐπίστανται , ἐν τούτοις φθείρονται .	ss
verse_001_011	Οὐαὶ αὐτοῖς · ὅτι τῇ ὁδῷ τοῦ Κάϊν ἐπορεύθησαν , καὶ τῇ πλάνῃ τοῦ Βαλαὰμ μισθοῦ ἐξεχύθησαν , καὶ τῇ ἀντιλογίᾳ τοῦ Κόρε ἀπώλοντο .	ss
verse_001_012	Οὗτοί εἰσιν ἐν ταῖς ἀγάπαις ὑμῶν σπιλάδες , συνευωχούμενοι , ἀφόβως ἑαυτοὺς ποιμαίνοντες · νεφέλαι ἄνυδροι , ὑπὸ ἀνέμων περιφερόμεναι · δένδρα φθινοπωρινά , ἄκαρπα , δὶς ἀποθανόντα , ἐκριζωθέντα ·	ss
verse_001_013	κύματα ἄγρια θαλάσσης , ἐπαφρίζοντα τὰς ἑαυτῶν αἰσχύνας · ἀστέρες πλανῆται , οἷς ὁ ζόφος τοῦ σκότους εἰς τὸν αἰῶνα τετήρηται .
verse_001_014	Προεφήτευσε δὲ καὶ τούτοις ἕβδομος ἀπὸ Ἀδὰμ Ἐνώχ , λέγων , Ἰδού , ἦλθε Κύριος ἐν μυριάσιν ἁγίαις αὐτοῦ ,	ss
verse_001_015	ποιῆσαι κρίσιν κατὰ πάντων , καὶ ἐξελέγξαι πάντας τοὺς ἀσεβεῖς αὐτῶν περὶ πάντων τῶν ἔργων ἀσεβείας αὐτῶν ὧν ἠσέβησαν , καὶ περὶ πάντων τῶν σκληρῶν ὧν ἐλάλησαν κατ ᾿ αὐτοῦ ἁμαρτωλοὶ ἀσεβεῖς .
verse_001_016	Οὗτοί εἰσι γογγυσταί , μεμψίμοιροι , κατὰ τὰς ἐπιθυμίας αὐτῶν πορευόμενοι , καὶ τὸ στόμα αὐτῶν λαλεῖ ὑπέρογκα , θαυμάζοντες πρόσωπα ὠφελείας χάριν .	ss
verse_001_017	Ὑμεῖς δέ , ἀγαπητοί , μνήσθητε τῶν ῥημάτων τῶν προειρημένων ὑπὸ τῶν ἀποστόλων τοῦ Κυρίου ἡμῶν Ἰησοῦ Χριστοῦ ·
verse_001_018	ὅτι ἔλεγον ὑμῖν ὅτι ἐν ἐσχάτῳ χρόνῳ ἔσονται ἐμπαῖκται , κατὰ τὰς ἑαυτῶν ἐπιθυμίας πορευόμενοι τῶν ἀσεβειῶν .
verse_001_019	Οὗτοί εἰσιν οἱ ἀποδιορίζοντες , ψυχικοί , πνεῦμα μὴ ἔχοντες .	ss
verse_001_020	Ὑμεῖς δέ , ἀγαπητοί , τῇ ἁγιωτάτῃ ὑμῶν πίστει ἐποικοδομοῦντες ἑαυτούς , ἐν πνεύματι ἁγίῳ προσευχόμενοι ,	ss
verse_001_021	ἑαυτοὺς ἐν ἀγάπῃ Θεοῦ τηρήσατε , προσδεχόμενοι τὸ ἔλεος τοῦ Κυρίου ἡμῶν Ἰησοῦ Χριστοῦ εἰς ζωὴν αἰώνιον .
verse_001_022	Καὶ οὓς μὲν ἐλεεῖτε διακρινόμενοι ·	ss
verse_001_023	οὓς δὲ ἐν φόβῳ σώζετε , ἐκ τοῦ πυρὸς ἁρπάζοντες , μισοῦντες καὶ τὸν ἀπὸ τῆς σαρκὸς ἐσπιλωμένον χιτῶνα .
verse_001_024	Τῷ δὲ δυναμένῳ φυλάξαι αὐτοὺς ἀπταίστους , καὶ στῆσαι κατενώπιον τῆς δόξης αὐτοῦ ἀμώμους ἐν ἀγαλλιάσει ,
verse_001_025	μόνῳ σοφῷ Θεῷ σωτῆρι ἡμῶν , δόξα καὶ μεγαλωσύνη , κράτος καὶ ἐξουσία , καὶ νῦν καὶ εἰς πάντας τοὺς αἰῶνας . Ἀμήν .