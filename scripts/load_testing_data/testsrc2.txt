h_001	ΚΑΤΑ ΜΑΤΘΑΙΟΝ	ss
mt1_001	ΕΥΑΓΓΕΛΙΟΝ
mt1_002	ΤΟ ΚΑΤΑ ΜΑΤΘΑΙΟΝ
toc1_001	ΕΥΑΓΓΕΛΙΟΝ ΤΟ ΚΑΤΑ ΜΑΤΘΑΙΟΝ
toc2_001	ΚΑΤΑ ΜΑΤΘΑΙΟΝ
toc3_001	ΚΑΤΑ ΜΑΤΘΑΙΟΝ
verse_001_001	Βίβλος γενέσεως Ἰησοῦ Χριστοῦ , υἱοῦ Δαβίδ , υἱοῦ Ἀβραάμ .
verse_001_002	Ἀβραὰμ ἐγέννησε τὸν Ἰσαάκ · Ἰσαὰκ δὲ ἐγέννησε τὸν Ἰακώβ · Ἰακὼβ δὲ ἐγέννησε τὸν Ἰούδαν καὶ τοὺς ἀδελφοὺς αὐτοῦ ·
verse_001_003	Ἰούδας δὲ ἐγέννησε τὸν Φαρὲς καὶ τὸν Ζαρὰ ἐκ τῆς Θάμαρ · Φαρὲς δὲ ἐγέννησε τὸν Ἑσρώμ · Ἑσρὼμ δὲ ἐγέννησε τὸν Ἀράμ ·
verse_001_004	Ἀρὰμ δὲ ἐγέννησε τὸν Ἀμιναδάβ · Ἀμιναδὰβ δὲ ἐγέννησε τὸν Ναασσών · Ναασσὼν δὲ ἐγέννησε τὸν Σαλμών ·
verse_001_005	Σαλμὼν δὲ ἐγέννησε τὸν Βοὸζ ἐκ τῆς Ῥαχάβ · Βοὸζ δὲ ἐγέννησε τὸν Ὠβὴδ ἐκ τῆς Ῥούθ · Ὠβὴδ δὲ ἐγέννησε τὸν Ἰεσσαί ·
verse_001_006	Ἰεσσαὶ δὲ ἐγέννησε τὸν Δαβὶδ τὸν βασιλέα .
verse_001_006_001	Δαβὶδ δὲ ὁ βασιλεὺς ἐγέννησε τὸν Σολομῶντα ἐκ τῆς τοῦ Οὐρίου ·	ss
verse_001_007	Σολομὼν δὲ ἐγέννησε τὸν Ῥοβοάμ · Ῥοβοὰμ δὲ ἐγέννησε τὸν Ἀβιά · Ἀβιὰ δὲ ἐγέννησε τὸν Ἀσά ·
verse_001_008	Ἀσὰ δὲ ἐγέννησε τὸν Ἰωσαφάτ · Ἰωσαφὰτ δὲ ἐγέννησε τὸν Ἰωράμ · Ἰωρὰμ δὲ ἐγέννησε τὸν Ὀζίαν ·
verse_001_009	Ὀζίας δὲ ἐγέννησε τὸν Ἰωάθαμ · Ἰωάθαμ δὲ ἐγέννησε τὸν Ἄχαζ · Ἄχαζ δὲ ἐγέννησε τὸν Ἑζεκίαν ·
verse_001_010	Ἑζεκίας δὲ ἐγέννησε τὸν Μανασσῆ · Μανασσῆς δὲ ἐγέννησε τὸν Ἀμών · Ἀμὼν δὲ ἐγέννησε τὸν Ἰωσίαν ·
verse_001_011	Ἰωσίας δὲ ἐγέννησε τὸν Ἰεχονίαν καὶ τοὺς ἀδελφοὺς αὐτοῦ , ἐπὶ τῆς μετοικεσίας Βαβυλῶνος .
verse_001_012	Μετὰ δὲ τὴν μετοικεσίαν Βαβυλῶνος , Ἰεχονίας ἐγέννησε τὸν Σαλαθιήλ · Σαλαθιὴλ δὲ ἐγέννησε τὸν Ζοροβάβελ ·
verse_001_013	Ζοροβάβελ δὲ ἐγέννησε τὸν Ἀβιούδ · Ἀβιοὺδ δὲ ἐγέννησε τὸν Ἐλιακείμ · Ἐλιακεὶμ δὲ ἐγέννησε τὸν Ἀζώρ ·
verse_001_014	Ἀζὼρ δὲ ἐγέννησε τὸν Σαδώκ · Σαδὼκ δὲ ἐγέννησε τὸν Ἀχείμ · Ἀχεὶμ δὲ ἐγέννησε τὸν Ἐλιούδ ·
verse_001_015	Ἐλιοὺδ δὲ ἐγέννησε τὸν Ἐλεάζαρ · Ἐλεάζαρ δὲ ἐγέννησε τὸν Ματθάν · Ματθὰν δὲ ἐγέννησε τὸν Ἰακώβ ·
verse_001_016	Ἰακὼβ δὲ ἐγέννησε τὸν Ἰωσὴφ τὸν ἄνδρα Μαρίας , ἐξ ἧς ἐγεννήθη Ἰησοῦς , ὁ λεγόμενος Χριστός .
verse_001_017	Πᾶσαι οὖν αἱ γενεαὶ ἀπὸ Ἀβραὰμ ἕως Δαβὶδ γενεαὶ δεκατέσσαρες · καὶ ἀπὸ Δαβὶδ ἕως τῆς μετοικεσίας Βαβυλῶνος , γενεαὶ δεκατέσσαρες · καὶ ἀπὸ τῆς μετοικεσίας Βαβυλῶνος ἕως τοῦ Χριστοῦ , γενεαὶ δεκατέσσαρες .
verse_001_018	Τοῦ δὲ Ἰησοῦ Χριστοῦ ἡ γέννησις οὕτως ἦν . Μνηστευθείσης γὰρ τῆς μητρὸς αὐτοῦ Μαρίας τῷ Ἰωσήφ , πρὶν ἢ συνελθεῖν αὐτούς , εὑρέθη ἐν γαστρὶ ἔχουσα ἐκ πνεύματος ἁγίου .
verse_001_019	Ἰωσὴφ δὲ ὁ ἀνὴρ αὐτῆς , δίκαιος ὤν , καὶ μὴ θέλων αὐτὴν παραδειγματίσαι , ἐβουλήθη λάθρᾳ ἀπολῦσαι αὐτήν .	ss
verse_001_020	Ταῦτα δὲ αὐτοῦ ἐνθυμηθέντος , ἰδού , ἄγγελος Κυρίου κατ ᾿ ὄναρ ἐφάνη αὐτῷ , λέγων , Ἰωσήφ , υἱὸς Δαβίδ , μὴ φοβηθῇς παραλαβεῖν Μαριὰμ τὴν γυναῖκά σου · τὸ γὰρ ἐν αὐτῇ γεννηθὲν ἐκ πνεύματός ἐστιν ἁγίου .	ss
verse_001_021	Τέξεται δὲ υἱόν , καὶ καλέσεις τὸ ὄνομα αὐτοῦ Ἰησοῦν · αὐτὸς γὰρ σώσει τὸν λαὸν αὐτοῦ ἀπὸ τῶν ἁμαρτιῶν αὐτῶν .	ss
verse_001_022	Τοῦτο δὲ ὅλον γέγονεν , ἵνα πληρωθῇ τὸ ῥηθὲν ὑπὸ τοῦ Κυρίου διὰ τοῦ προφήτου , λέγοντος ,	ss
verse_001_023	Ἰδού , ἡ παρθένος ἐν γαστρὶ ἕξει καὶ τέξεται υἱόν , καὶ καλέσουσι τὸ ὄνομα αὐτοῦ Ἐμμανουήλ , ὅ ἐστι μεθερμηνευόμενον , Μεθ ᾿ ἡμῶν ὁ Θεός .
verse_001_024	Διεγερθεὶς δὲ ὁ Ἰωσὴφ ἀπὸ τοῦ ὕπνου , ἐποίησεν ὡς προσέταξεν αὐτῷ ὁ ἄγγελος Κυρίου · καὶ παρέλαβε τὴν γυναῖκα αὐτοῦ ,	ss
verse_001_025	καὶ οὐκ ἐγίνωσκεν αὐτὴν ἕως οὗ ἔτεκε τὸν υἱὸν αὐτῆς τὸν πρωτότοκον · καὶ ἐκάλεσε τὸ ὄνομα αὐτοῦ Ἰησοῦν .