\id JHN - Sangu Bible Translation
\rem TA Checked Jan 2018
\h Yohana
\toc2 Yohana
\toc1 IMola iNofu ya Yeesu Kilisito ngaja shina yayandiikhwe nu Yohana
\mt2 IMola iNofu ya Yeesu Kilisito
\mt3 ngaja shina yayandiikhwe nu
\mt1 Yohana
\imt Imola yina yilongola
\ip UYohana akhandi munyaayumo mu vanandeje ishumi na vavili va Yeesu. Wáyandikhaga ilitaafili ili kiija, avatanjilise avahuvililaaji woona, aVayahuudi na vaanu avanji vina vamuhuviliile uYeesu. Asiyandiishe imola ya wiikhasi wa Yeesu, leelo itaviilila imola sa mabikha minshi gina uYeesu wágahaga, na mamanyiso gina wámanyisaaga. Aga giwonensa kiija, uYeesu asikhandi muunu hela, leelo akhandi Nguluvi.
\ip Muwutasi wa litaafili ili, likuviilisa kiija uYeesu Liswi lya Nguluvi, khanji liijova umwene Mukulusaaji yuna wátahisiwaagwa kifilikhwa nu Nguluvi. Imfwa ya Yeesu sadaakha yina yikivakulusa avaanu mu wunansi waanave. Mu mulyango gwa 13-17 itaviilila amaswi aga lugano lwakwe kwa vamanyisiwa vaakwe na kivajovela amaswi aga kivajinia pashaamihe pina akhandi asinaakhatwe. Ilitaafili limaliisisa kitaviilila ulwa kihigwa uYeesu na kikhomeelelwa pa musalaaba, na shina wáfyukhaga kihuma kwa vina vafwile na kivatwiwushila khavili khavili avamanyisiwa vaakwe.
\tr \th1 Umulyango\th2 Gina gakwali mu litaafili ili
\tr \tc1 1:1-18\tc2 UYeesu Liswi lya Nguluvi yuna wáava muunu
\tr \tc1 1:19–4:54\tc2 UYeesu iyansa insengo yaakwe ni fimanyilo na mamanyiso ga wutasi
\tr \tc1 5:1–8:11\tc2 UYeesu iyonjelesa amamanyiso na mabikha minshi
\tr \tc1 8:12–10:42\tc2 UYeesu itangaana na Vafalisaayo na kiwonensa uwutawulilwa waakwe
\tr \tc1 11:1–12:50\tc2 Gina uYeesu wágahaga pina ali mu nsila kiluta ku Yelusalemu
\tr \tc1 13:1–17:26\tc2 UYeesu ikivapeela avamanyisiwa vaakwe amamanyiso, pina ali nkholeela kiifwa
\tr \tc1 18:1–19:42\tc2 UYeesu iikhatwa na kibudwa pa musalaaba
\tr \tc1 20:1–21:25\tc2 UYeesu ifyukha mu mfwa na kivatwiwushila avamanyisiwa vaakwe
\c 1
\s ILiswi lyayinsile lyava muunu
\p
\v 1 Pashiyanso sha kiwumbwa ifiinu fyona, likhandi likwali iLiswi. ILiswi ilyo likhandi lumo nu Nguluvi. Khanji iLiswi likhandi Nguluvi.
\v 2 Kihuma pashiyanso isho, iLiswi ilyo likhandi lumo nu Nguluvi.
\p
\v 3 Kishilila kwa Liswi ilyo, uNguluvi wáwumbile ifiinu fyona. Asikhawumbile shiinu shoshoona bila kishilila iLiswi ilyo.
\v 4 ILiswi lilyene shiyanso sha wuumi, nu wuumi uwo wuleeta uwuvalafu kwa vaanu woona.
\v 5 Uwuvalafu uwo wumulikha mu nshiisi, leelo inshiisi yapootwa kiwumena.
\p
\v 6 Wáali akwali umuunu yumonga, ilitaawa lyakwe itambulwagwa Yohana,\f + \fr 1:6 \fq Yohana: \ft Uyu yu Yohana uMutwiniaji.\f* umuunu uyo wáfilikhwagwa nu Nguluvi.
\v 7 Uyo wáyinsaga kiiva mulunjikhaaji wa kiwubedela uwuvalafu uwo, kiija kwa wubedelo waakwe avaanu woona vawuhuviilile.
\v 8 UYohana asikhandi wuvalafu uwo, leelo wáyinsile kiwubedela uwuvalafu uwo.
\v 9 Uwuvalafu uwo, wuvalafu wa shiyooli, wayinsaga mu nyi kiija, wuvamulishile avaanu woona.
\p
\v 10 ILiswi ilyo, likhandi likwali mu nyi muno, inyi yawumbwagwa kishilila kwa lyene, leelo avaanu woona ava mu nyi, vasikhalimanyile.
\v 11 ILiswi lyayinsaga kwa vaanu vaakwe, leelo avaanu vaakwe vasikhaliposheelile.
\v 12 Leelo vala vina valiposheelaga na kilihuviilila, lyavagahaga kiiva vaana va Nguluvi.
\v 13 Awo vaveene vaana va Nguluvi, leelo yisili kwa kiiva vasaviilwe mu shimyanja shaanave, khanji yisili kwa kiiva ya lugano lwa muunu, wala lihaahi lya mugoosi nu washimaayi, leelo uNguluvi ikivagaha kiiva vanaakwe yumwene.
\p
\v 14 ILiswi ilyo lyayinsaga lyava muunu, umuunu uyo wáakhala lumo noose. Ose tawaagaga uwutupikho waakwe, uwutupikho wa Lusawo yuna ali mwene duguli, yuna iihuma kwa Daada uNguluvi, khanji amemile imota ni shiyooli.
\p
\v 15 UYohana wávajovela avaanu imola isa muunu uyo, wákhoosa ishawuti wáaja, “Uyu yumwene yuna nikhandi nikivabedela kiija, ‘Iyinsa umuunu yumonga kunyuma yangu, yuna mukhome kinishila one, kiiva akhandi akwali kihuma uluhaavi luna one nisinaasawe.’”
\p
\v 16 Kifwatana na shina asishepushiilwe, uNguluvi atupeelile imota ose woona, ayonjeleese mu mota yina yatalaga.
\v 17 Lulwene kiija, pawukuulu uNguluvi wátupeelaga indaji saakwe kwa kishilila uMusa,\f + \fr 1:17 \fq UMusa: \ft Yimba iliswi \fqa Musa\fqa* mu Maswi aMahensa.\f* leelo uluhaavi ulu, atupeelile imota yaakwe ni shiyooli kwa kishilila uYeesu uMukulusaaji.\f + \fr 1:17 \fq Mukulusaaji: \ft Kwa Shiyunaani yiyandiikhwe \fqa Kilisito\fqa*. Kwa Shihebulaniya viija \fqa Mesiya\fqa*. AVayahuudi vatambulaga ilitaawa lya Mesiya kiija, yu muunu yuna wábagulwagwa nu Nguluvi. Khanji wátahisiwaagwa kifilikhwa kiiva Mukulusaaji kwa vaanu. Yimba iliswi \fqa Kilisito\fqa* mu Maswi aMahensa. \f*
\v 18 Kusiina umuunu yuna awaahile kimwaga uNguluvi. Leelo uLusawo yuna ali mwene duguli, woope yu Nguluvi,\f + \fr 1:18 \fq Yuna ali mwene duguli, woope yu Nguluvi: \ft Mu mayandikhwa agamonga amakuulu yiyandiikhwe, \fqa Lusawo lwa Nguluvi yumo yuna ali mwene duguli.\f* khanji ali lumo nu Daada uNguluvi, yumwene yuna atugubutuliile.
\s Uwulunjikhaaji wa Yohana uMutwiniaji
\r (Mataayo 3:1-12; Maluko 1:1-8; Luuka 3:1-18)
\p
\v 19 Ilisiku limonga avakhome va Vayahuudi, vavafilikhaga avatambule\f + \fr 1:19 \fq Avatambule: \ft Yimba iliswi \fqa Vatambule\fqa* mu Maswi aMahensa.\f* na Valaawi\f + \fr 1:19 \fq Valaawi: \ft AValaawi vakhandi vasenga nsengo va Nguluvi, vina vakhandi visenga mu nanda imbaagule iya kifuunyila, khanji vakhandi shimyanja sha Vaisilaheli. \xt Yimba mu litaafili lya Luvaso 3:1-13.\f* kihuma ku Yelusalemu\f + \fr 1:19 \fq Yelusalemu: \ft Yimba iliswi ili mu Maswi aMahensa. \f* kiija vamupose uYohana, owe yuuwe naani?
\v 20 UYohana wávagomosesa kusiina kifiha ishiyooli wáaja, “One nisili yuune Mukulusaaji yuna uNguluvi wátahisaaga kimufilikha.”\f + \fr 1:20 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. \f*
\v 21 Vamuposa khanji vaajova, “Ino owe yuuwe naani? Wuli, owe yuuwe mukuwamalago uEliya?” UYohana wávagomosesa wáaja, “Ndaali nisili yuune Eliya.” Aveene vamuposa khanji vaajova, “Wuli, owe yuuwe mukuwamalago, yuna timuhepeleese kihuma kwa Nguluvi?”\f + \fr 1:21 \xt Yimba mu litaafili lya Luuju lwa Ndaji 18:15-22.\f* UYohana wávagomosesa wáaja, “Ndaali nisili yuune.”
\v 22 Vamuposa khanji vaaja, “Lino owe yuuwe naani? Utujovele baheene tilute tivajovele vina vatufilikha. Owe ukiyitambula yuuwe naani?”
\v 23 UYohana wávagomosesa kilingana na maswi gina wálogolaga umukuwamalago uIsaaya kiija,
\b
\q “One nili muunu yuna ishemeela mu lunyikha iija,
\q ‘Golosaaji insila ya kishila uMutwa.\f + \fr 1:23 \fq UMutwa: \ft Yimba iliswi \fqa Mutwa\fqa* mu Maswi aMahensa. \f*’”\f + \fr 1:23 \xt Yimba mu litaafili lya Isaaya 40:3.\f*\fig |CN01651C.jpg|col|||UYohana uMutwiniaji|1:23\fig*
\b
\p
\v 24 Baheene avaanu vala, vina aVafalisaayo\f + \fr 1:24 \fq AVafalisaayo: \ft Yimba iliswi \fqa Vafalisaayo\fqa* mu Maswi aMahensa.\f* vavafilikhaga kwa Yohana,
\v 25 vamuposa vaajova, “Nda owe usili yuuwe Mukulusaaji,\f + \fr 1:25 \fq Mukulusaaji: \ft Kwa Shiyunaani yiyandiikhwe \fqa Kilisito\fqa*. \f* wala usili yuuwe mukuwamalago uEliya, wala usili yuuwe mukuwamalago uyunji yuna timuhepeleese kihuma kwa Nguluvi, kwashi witwinia?”
\v 26 UYohana wávagomosesa wáaja, “One nitwinia na malenga, leelo paakhati yeenyu akwali yuna omwe musimumeenye.
\v 27 Uyo yumwene yuna iyinsa kunyuma yangu, khanji one nisikwiliile hata kihudula ingalawo sa ndaatu saakwe.”\f + \fr 1:27 \fq Kihudula ingalawo sa ndaatu saakwe: \ft Nsengo ya kivahudula avaanu indaatu, yikhandi yiigahwa na vavanda awu na vaanu vina vasimanyikha mu nyi ya Vayahuudi.\f*
\v 28 Ago goona gasenjekhaga mu lujinji lwa ku Betaniya, mulubali lwa kunena ulwa mukhoga gwa Yolodani, kuna uYohana akhandi itwinia avaanu.
\s UYeesu Mwana Nkholo wa Nguluvi
\p
\v 29 Pamulaawu njine, uYohana wámwaga uYeesu iyinsa kunyaakwe. Wávajovela avaanu vina vakhandi vakwali pala wáaja, “Loleela, uyo yu Mwana Nkholo wa Nguluvi, yuna iwuusa uwunansi wa vaanu woona!\f + \fr 1:29 \xt Yimba mu litaafili lya Kihuma 12:21-28.\f*
\v 30 Uyu yumwene yuna nikhandi nikivabedela kiija, ‘Iyinsa umuunu yumonga kunyuma yangu yuna mukhome kinishila one, kiiva akhandi akwali kihuma uluhaavi luna one nisinaasawe.’
\v 31 Hata one nisikhamumeenye kiija yu naani, leelo nayinsaga kivatwinia avaanu na malenga, baheene nimugubutule kwa Vaisilaheli.”
\v 32-33 UYohana wávabedela avaanu wáajova, “One nisikhamumeenye kiija yu naani. Leelo namwaga uNumbula wa Nguluvi kihuma kushaanya, iyiikha pamwene kwa shihwano sha nkunda. UNguluvi yuna wánifilikhaga kitwinia akhandi anijoveele kiija, ‘Umuunu yula yuna ukhamwaga uNumbula wangu iyiikha pashaanya yaakwe na kikhala nawo, uyo yumwene akhava ikivatwinia avaanu kwa Numbula wa Nguluvi.’”
\v 34 Baheene uYohana wáaja, “Na yuune nagaaga, khanji nibedela kiija, uyo Lusawo lwa Nguluvi.”\f + \fr 1:34 \fq Lusawo lwa Nguluvi: \ft Yimba iliswi ili mu Maswi aMahensa.\f*
\s UYeesu ikivabaagula avamanyisiwa vaakwe va wutasi
\p
\v 35 Pamulaawu njine, uYohana uMutwiniaji akhandi akwali khanji pala pa mukhoga gwa Yolodani, lumo na vamanyisiwa vavili mu vamanyisiwa vaakwe.
\v 36 UYohana wámwaga uYeesu ijenda, wávajovela avamanyisiwa vaakwe wáaja, “Loleela, uyo yu Mwana Nkholo wa Nguluvi!”
\v 37 Avamanyisiwa va Yohana vaganile kipulikha ago, vamufwata uYeesu.
\v 38 UYeesu wáseetukha, wávaaga avamanyisiwa vala vikimufwata. Wávaposa wáaja, “Wuli, mwisakula shishi?” Aveene vamugomosesa vaajova, “Wee Laabi (uluganulo lwakwe, Mumanyisaaji), wuli, wiikhala kwi?”
\v 39 UYeesu wáaja, “Yinsi, musipaaje.” Baheene vamufwata. Ilisala lya ishumi pashinyiijuva, vaafikha pina akhandi iikhala, woope vaahwa nawo ilisiku lila.
\p
\v 40 Umumanyisiwa yumonga mu vamanyisiwa vavili vina vapulikhaga amaswi ga Yohana, na vina vamufwataga uYeesu, ilitaawa lyakwe akhandi yu Andeleya, umunangʼana wa Simoni Petulo.
\v 41 Baaho uyo wáaluta kimusakula umuvaha waakwe uSimoni. Wáganaga kimwaga, wámujovela wáaja, “Tamwaga uMukulusaaji!”\f + \fr 1:41 \fq UMukulusaaji: \ft Kwa Shiyunaani yiyandiikhwe \fqa Mesiya\fqa* lina liswi lya Shihebulaniya. Uluganulo lwakwe kwa Shiyunaani \fqa Kilisito\fqa*. Yimba iliswi \fqa Kilisito\fqa* mu Maswi aMahensa.\f* Ilitaawa ili kwa Shiyunaani Kilisito.
\v 42 Baheene uAndeleya wáyinsa nu Simoni kwa Yeesu. UYeesu wámuloleela uSimoni, wámujovela wáaja, “Owe yuuwe Simoni mwana wa Yohana. Kiyansa iminsiyaano, ilitaawa lyakho usiive yuuwe Kefa,” (ilitaawa ili kwa Shiyunaani Petulo, uluganulo lwakwe lipaama).
\s UYeesu ikivabaagula avamanyisiwa avanji vavili
\p
\v 43 Pamulaawu njine, uYeesu wálamula kiluta ku nyi ya Galilaya. Baheene wámwaga uFilipo, wámujovela wáaja, “Filipo, yinsa unifwate.”
\v 44 UFilipo akhandi iikhala ku Betisayida, muna uAndeleya nu Petulo woope vakhandi viikhala.
\v 45 UFilipo wámwaga uNatanaheeli, wámujovela wáaja, “Tamwaga umuunu yuna uMusa wáyandikhaga imola saakwe mu mataafili ga ndaji, khanji woope avakuwamalago vayandikhaga imola saakwe. Ilitaawa lyakwe yu Yeesu uwa ku Nasaleti, mwana wa Yusufu.”
\v 46 Leelo uNatanaheeli wámuposa uFilipo wáaja, “Shiinu shishi shinofu shina shikwiliile kihuma mu lijumbi ilidoodo ilya Nasaleti?” UFilipo wámugomosesa wáaja, “Yinsa uyibedele.”
\v 47 UYeesu pina wámwaga uNatanaheeli iyinsa kunyaakwe, wáaja, “Loleela, umuunu uyo Muisilaheli wa shiyooli, yuna asili mujanjilisaaji.”
\v 48 UNatanaheeli wámuposa uYeesu wáaja, “Wee mutwa, waamanya wuli?” UYeesu wámugomosesa wáaja, “Hata uFilipo pina asinayinse kikushemeela, one nakwaga pina ukheele pa mujombe.”
\v 49 UNatanaheeli wámugomosesa wáaja, “Wee Mumanyisaaji, iminsiyaano naamanya kiija, owe uli Lusawo lwa Nguluvi! Owe uli Mutwa wa nyi ya Isilaheli!”\f + \fr 1:49 \fq Lusawo lwa Nguluvi! Owe uli Mutwa wa nyi ya Isilaheli! \ft Kwa kitambulwa amataawa ago, uNatanaheeli akhandi iyiitikha kiija, umwene uYeesu yu Mukulusaaji yuna uNguluvi wátahisaaga kiija akhamufilikha. \xt Yimba mu litaafili lya 2 Samweli 7:12-16.\f*
\v 50 UYeesu wámuposa wáaja, “Wuli, wihuviilila kwa kiiva nakujovela kiija, nakwaga pina ukheele pa mujombe? Usigaaje aganji, amakhome kishila aga!
\v 51 Shiyooli nikivajovela, mukhayinsa kikwaga kushaanya kwa Nguluvi kudindukha, na kivaaga avamalayikha\f + \fr 1:51 \fq Avamalayikha: \ft Yimba iliswi \fqa Malayikha\fqa* mu Maswi aMahensa. \f* va Nguluvi vitaana na kiyiikha pashaanya yangu one Lusawo lwa Muunu.”\f + \fr 1:51 \fq Lusawo lwa Muunu: \ft Yimba iliswi ili mu Maswi aMahensa.\f*
\c 2
\s Ishiwungo sha noolana isha ku Kana
\p
\v 1 Saganile kishila nsiku sivili, kukhandi kuna shiwungo sha noolana ku lujinji lwa Kana, mu nyi ya Galilaya. Pa shiwungo isho, akhandi akwali umaayi wa Yeesu.
\v 2 UYeesu na vamanyisiwa vaakwe woope vakhandi vayaniilwe ku shiwungo isho.
\v 3 Avahensa vaganaga kiingʼwa idivaayi,\f + \fr 2:3 \fq Idivaayi: \ft Yimba iliswi \fqa Divaayi\fqa* mu Maswa aMahensa. \f* yaasila. Baaho umaayi waakwe wámujovela uYeesu wáaja, “Wee muswamu wangu, idivaayi yaasila.”\f + \fr 2:3 \fq Idivaayi yaasila: \ft Pa luhaavi lula, yikhandi nsoni mandu kwa yuna itoola umudala na yuna itoolwa, nda yisile idivaayi pa shiwungo shaanave.\f*
\v 4 UYeesu wámugomosesa umaayi waakwe wáaja, “Nyineesu, kwashi wilogola ndeeno? Uluhaavi lwangu lusinaafishe.”
\v 5 Baheene umaayi waakwe wávajovela avavanda ava shiwungo shila wáaja, “Goona gina ikivajovela, mugasengaje.”
\p
\v 6 Ku luvala lula, kukhandi kuna nsimikho mutanda sina sikhandi sitendiilwe na mangʼanga. Mu nsimikho iso, aVayahuudi vakhandi viviikha amalenga ga kigahila ingʼoma yaanave iya kiyivalasa. Insimikho yimo yikhandi yiimema madebe gasaanu awu mutanda.\fig |lb00135c.jpg|col|||Insimikho mutanda isa malenga|2:6\fig*
\v 7 Baheene uYeesu wávajovela avavanda vala wáaja, “Mumemye amalenga mu nsimikho.” Woope vaamemya amalenga mu nsimikho mbakha pashaanya.
\v 8 Baheene uYeesu wávajovela wáaja, “Neji amalenga, mumupeele umuyimililaaji wa shiwungo sha noolana.” Woope vaagaha shishila.
\v 9 Umuyimililaaji wáangʼwa amalenga gala, gina uYeesu wágasetulaga kiiva divaayi. Umwene asikhameenye kuna yihumile, leelo avavanda vina vanegaga amalenga, vamanyaga kuna yihumile. Baheene wámushemeela umunya shiwungo isho.
\v 10 Umuyimililaaji yula wáaja, “Umuunu yoyoona iyansa kigava idivaayi inofu, kuwudugo pina vaangʼwa na kiyikuta, baheene iigava idivaayi yina yisili nofu. Leelo owe waleeta idivaayi inofu kuwudugo!”
\p
\v 11 UYeesu wágahaga ilibikha ili, mu lujinji lwa Kana ku nyi ya Galilaya. Ilibikha ilyo likhandi lya wutasi kiligaha, kiwonensa uwutupikho waakwe kwa vaanu. Kwa kiiva ya ilyo, avamanyisiwa vaakwe vamuhuviilila.
\v 12 Ishiwungo shaganaga kishila, uYeesu wáaluta ku lijumbi lya Kapelinawumu lumo nu maayi waakwe, avamaame vaakwe na vamanyisiwa vaakwe, vaakhala ukho nsiku ndoodo.
\s UYeesu ivalasa inanda imbaagule iya kifuunyila
\r (Mataayo 21:12-13; Maluko 11:15-17; Luuka 19:45-46)
\p
\v 13 Uluhaavi lwa shiwungo sha Vayahuudi isha Pasaakha,\f + \fr 2:13 \fq Pasaakha: \ft Yimba iliswi ili mu Maswi aMahensa.\f* pina shili nkholeela, uYeesu wáaluta ku Yelusalemu.
\v 14 Baheene wáhuluta mu lukeeke lwa nanda imbaagule iya kifuunyila.\f + \fr 2:14 \fq Nanda imbaagule iya kifuunyila: \ft Yimba iliswi ili mu Maswi aMahensa. \f* Umo wávaaga avaanu vina vakhandi viigusa ingʼombe, inkholo ni nkunda, na vina vakhandi vibadiilisa ihela.\f + \fr 2:14 \fq Vina vakhandi vibadiilisa ihela: \ft Ihela isi sikhandi sa kisenjela mu nanda imbaagule iya kifuunyila. \f*
\v 15 UYeesu pina wágaagaga ago, wáapota ulugalawo luve lujambo, wávadaga woona vina vakhandi viigusa mula, lumo ni ngʼombe ni nkholo. Wásigalavandula imeesa isa vina vibadiilisa ihela na kisikunula ihela saanave.
\v 16 Baheene uYeesu wávajovela vina vakhandi viigusa inkunda wáaja, “Siwuusi inkunda apa! Musikhagahaga inanda ya Daada wangu kiiva munaada!”
\v 17 Avamanyisiwa vaakwe vaganaga kipulikha ago, vakumbukha amaswi gina gayandiikhwe mu Mayandikhwa aManofu kiija, “Ulugano lwangu ku nanda yaakho, luveekha mukhati yangu ngaja mooto.”\f + \fr 2:17 \xt Yimba mu litaafili lya Sabuli 69:9.\f*
\p
\v 18 Baheene avakhome va Vayahuudi pina vagaagaga gina uYeesu agahile, vamuposa vaaja, “Usiigahe shimanyilo shishi kiwonensa kiija, una wutawulilwa wa kigaha aga?”
\v 19 UYeesu wávajovela wáaja, “Bojoli inanda iyi iya Nguluvi, one nisisenje khanji kwa nsiku sitatu.”
\v 20 Baheene aveene vamugomosesa vaaja, “Inanda iyi, yasengwagwa kwa maakha mashumi gana na mutanda. Lino owe, ukwiliile wuli kiyisenga kwa nsiku sitatu?”
\p
\v 21 Leelo uYeesu asikhalogwele ulwa nanda iyi, leelo akhandi ilogolela ulwa muvili gwakwe yumwene.
\v 22 Baheene uYeesu wáganaga kifyukha kihuma kwa vina vafwile, avamanyisiwa vaakwe vakumbukha amaswi gina wájovile. Kwa nsila iyo, vagahuviilila amaswi gina gayandiikhwe mu Mayandikhwa aManofu, na maswi gina uYeesu wájovile.
\s UYeesu ameenye gina gali mu numbula sa vaanu
\p
\v 23 UYeesu pina akhandi ku shiwungo sha Pasaakha ku Yelusalemu, avaanu vinshi vakhayansiise kimuhuviilila, kwa kiiva vagaagaga amabikha gina akhandi iigaha.
\v 24 Leelo uYeesu asikhavahuviliile, kwa kiiva wágamanyaga gina gakwali mu numbula saanave.
\v 25 Khanji asikhadobweshe umuunu yoyoona kimujovela gina avaanu vihiiva, kwa kiiva wámanyaga goona gina gakwali mu numbula sa vaanu woona.
\c 3
\s UNikodeemu ikimuposa uYeesu
\p
\v 1 Wáali akwali umukhome yumonga wa Vayahuudi wa mu shipuga sha Vafalisaayo, ilitaawa lyakwe akhandi yu Nikodeemu.
\v 2 Ilisiku limonga paashilo, wáaluta kwa Yeesu wámujovela wáaja, “Wee Mumanyisaaji, timeenye kiija, owe uli Mumanyisaaji yuna ufiliikhwe nu Nguluvi, kwa kiiva kusiina umuunu yuna akwiliile kigaha ifimanyilo fina wiigaha owe, nda uNguluvi asili lumo nu mwene.”
\v 3 UYeesu wámugomosesa wáaja, “Shiyooli nikikujovela, kusiina umuunu yuna akwiliile kiyinjila mu Wutwa wa Nguluvi\f + \fr 3:3 \fq Wutwa wa Nguluvi: \ft Yimba iliswi ili mu Maswi aMahensa.\f* nda asisaviilwe ulwa wuvili.”
\v 4 UNikodeemu wámuposa uYeesu wáaja, “Wuli, umugogolo akwiliile wuli kisawa ulwa wuvili?\f + \fr 3:4 \fq Kisawa ulwa wuvili: \ft Kukwene kiiva mwana wa Nguluvi. \xt Yimba mu litaafili lya Yohana 1:13.\f* Wuli, akwiliile kiyinjila mu wutumbu wa maayi waakwe, baheene asawe khanji?”
\v 5 UYeesu wámugomosesa wáaja, “Shiyooli nikikujovela, kusiina umuunu yuna akwiliile kiyinjila mu Wutwa wa Nguluvi, nda asisaviilwe kwa malenga na kwa Numbula wa Nguluvi.
\v 6 Umuunu iisawa nu wiihe nu maayi waakwe, leelo iisawa shinumbula nu Numbula wa Nguluvi.
\v 7 Usikhaswigaga gina nakujovela kiija, ‘Yisakulwa usawe ulwa wuvili.’
\v 8 Ilipepo likutukha kiluta kuna lisakula. Ukwiliile kipulikha shina likutukha, leelo usingamanya kuna liihuma na kuna liiluta. Shiisho ndeeno kwa muunu yoyoona yuna asaviilwe nu Numbula wa Nguluvi.”
\p
\v 9 UNikodeemu wámuposa uYeesu wáaja, “Amaswi aga, gakwiliile wuli kiiva ndeeni?”
\v 10 UYeesu wámugomosesa wáaja, “Owe uli mumanyisaaji mutiilwa wa Vaisilaheli, wuli, usigameenye goona aga?
\v 11 Shiyooli nikikujovela, ose tigameenye gina tikigalogola, khanji tigaajile gina titaviilila. Leelo omwe musihuviilila ulubedalo lwesu.
\v 12 Nikivajovela gina gisenjekha mu nyi muno, leelo omwe musihuviilila. Lino, lusiive lukhamu mandu kunyeenyu kinihuviilila, pina hambi nikivajovela gina gisenjekha kushaanya.
\v 13 Kusiina umuunu yoyoona yuna awaahile kiluta kushaanya kwa Nguluvi. Leelo uLusawo lwa Muunu, wáyinsaga kihuma kushaanya kwa Nguluvi.
\p
\v 14 “AVaisilaheli pina vali mu lunyikha, uMusa wánosaaga isanaamu ya njokha iya shaaba na kiyitaania mu mupishi,\f + \fr 3:14 \xt Yimba mu litaafili lya Luvaso 21:9.\f* baheene avakuluse. Shiisho ndeeno nayu Lusawo lwa Muunu akhayinsa kitansiwa pa musalaaba,\fig |cn01671c.jpg|col|||Isanaamu ya njokha iya shaaba ku lunyikha|3:14\fig*
\v 15 baheene avapeele uwuumi wa shiluta avaanu vina vikimuhuviilila.”
\p
\v 16 UNguluvi avageene mandu avaanu woona ava mu nyi muno. Lulwene wámuhumyaga kuveene uLusawo lwakwe yuna ali mwene duguli, kiyinsa mu nyi muno, kiija umuunu yoyoona yuna ikimuhuviilila asikhayagaga, leelo awupate uwuumi wa shiluta.
\v 17 Kiiva, uNguluvi asikhamufiliishe uLusawo lwakwe mu nyi kivahiga avaanu, leelo kivakulusa.
\p
\v 18 UNguluvi asikimuhiga umuunu yuna ikimuhuviilila, leelo umuunu yuna asikimuhuviilila muhije, kwa kiiva asimuhuviliile uLusawo lwakwe yuna ali mwene duguli.
\v 19 Uwuhigo wuweene uwu, uwuvalafu wuyinsile mu nyi muno, leelo avaanu vinshi vidobokha kiiva mu nshiisi kishila kiiva mu wuvalafu, kwa kiiva insengo saanave, mbi.
\v 20 Avaanu woona vina viigaha amavi, vikiwukhalalila uwuvalafu uwo. Khanji vasiiluta mu wuvalafu, kiija amavi gaanave gasikhawonekhaga bahawuvalafu.
\v 21 Leelo avaanu woona vina viigaha aga shiyooli viiluta mu wuvalafu uwo, kiija injendo saanave sive bahawuvalafu, yimanyishe kiija, vikigasenga ago kwa kimutiila uNguluvi.
\s UYohana uMutwiniaji ilogola imola sa Yeesu
\p
\v 22 Gaganile kishila ago, uYeesu na vamanyisiwa vaakwe vaashila mu nyi ya Yudeya. Wáahwa ukho lumo nawo, wáava ikivatwinia avaanu.
\v 23 Mu luhaavi lulula, woope uYohana wátwiniaga avaanu mu Ayinoni, nkholeela na mu lijumbi lya mu Salimu, kwa kiiva gakhandi gakwali amalenga minshi. Avaanu vinshi vaaluta kunyaakwe, kiija avatwinie.
\v 24 Uluhaavi ulo, uYohana uMutwiniaji akhandi asinaakhatwe na kidindilwa mu shifungo.
\p
\v 25 Baheene avamanyisiwa avamonga va Yohana, vayansa kikhaanania nu Muyahuudi yumonga, ulwa ngʼoma ya kiyivalasa.
\v 26 Baheene vaaluta kwa Yohana, vamujovela vaaja, “Wee Mumanyisaaji, umuunu yuna ukhandi nawo ku mwambwa yila iya mukhoga gwa Yolodani, yuna watubedelaga imola saakwe, woope itwinia avaanu. Khanji vinshi viiluta kunyaakwe, kishila kunyaakho.”
\p
\v 27 UYohana wávagomosesa wáaja, “Umuunu asikwiliile kipata shiinu shoshoona, nda uNguluvi asimupeelile.
\v 28 Omwe yuumwe mukinibedela, kwa gina nikigalogola kiija, ‘One nisili yuune Mukulusaaji,\f + \fr 3:28 \fq Mukulusaaji: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* leelo uNguluvi wánifilikhaga one kiija, nilongole pamwandi yaakwe.’
\v 29 Umuhinja yuna itoolwa, isakulwa kiluta kwa mugoosi yuna ikimutoola. One nili ngaja mumanyi wa yuna itoola uwashimaayi, niyiimile mulubali lwakwe yuna itoola, nishendeeva pina nipulikha ishawuti yaakwe. Shiyooli, iliswi ili lishendeefya mandu.
\v 30 Yisakulwa uYeesu ave mukhome mandu, leelo one nive munangʼana mandu.”
\s Imola sa yuna iyinsa kihuma kwa Nguluvi
\p
\v 31 Umuunu yuna ahumile kushaanya kwa Nguluvi ana wutawulilwa kivashila avaanu woona. Yoyoona yuna asiihuma kwa Nguluvi, ilogola mwene duguli amaswi ga mu nyi muno. Lulwene kiija, umuunu yuna ahumile kwa Nguluvi yumwene ana wutawulilwa kishila avaanu woona.
\v 32 UYeesu itaviilila gina wágaagaga na kigapulikha kihuma kwa Nguluvi, leelo avaanu vasheefu hela vihuviilila kiija, gina ilogola ga shiyooli.
\v 33 Umuunu yoyoona yuna ikunda amaswi ga Yeesu, iijinia kiija, gina uNguluvi ilogola ga shiyooli,
\v 34 kwa kiiva uNguluvi yumwene yuna wámufilikhaga uYeesu kilogola amaswi ga Nguluvi. UNguluvi amupeelile uLusawo lwakwe uNumbula uMunofu,\f + \fr 3:34 \fq UNumbula uMunofu: \ft Yimba iliswi \fqa Numbula uMunofu\fqa* mu Maswi aMahensa.\f* bila shijelo.
\v 35 UDaada uNguluvi amuganile uLusawo lwakwe, woope amupeelile uwutawulilwa uwa kitema ifiinu fyona.
\v 36 Umuunu yoyoona yuna ikimuhuviilila uLusawo lwa Nguluvi ana wuumi wa shiluta, leelo umuunu yoyoona yuna asikimuhuviilila asiina uwuumi wa shiluta, kwa kiiva inkhalasi ya Nguluvi yisiyiteneshe kiiva pamwene.
\c 4
\s UYeesu ilogola nu washimaayi uMusamaliya
\p
\v 1 Lino aVafalisaayo vapulikha imola sa Yeesu, kiija itwinia na kipata avamanyisiwa vinshi, kimushila uYohana.
\v 2 Leelo, umwene uYeesu asikhatwiniise, ila avamanyisiwa vaakwe vaveene vatwiniaga.
\v 3 UYeesu wáganaga kimanya kiija imola iso siyalaliile, wáwuukha mu nyi ya Yudeya lumo na vamanyisiwa vaakwe, wáaluta ku nyi ya Galilaya.
\v 4 Pina viiluta ku Galilaya, vakhandi visakulwa kishilila ku nyi ya Samaliya.
\v 5 Ndeeno vaafikha ku Samaliya, mu lijumbi limonga lina likhandi litambulwa Sikaali. Ilijumbi ilyo, likhandi nkholeela nu mugunda guna uYaakobo wámuhasaaga umuswamu waakwe uYusufu.\f + \fr 4:5 \xt Yimba mu litaafili lya Shiyanso 48:22.\f*
\v 6 Apo pakhandi pana lisima lya malenga lina vikilitambula lisima lya Yaakobo. UYeesu pina wáali akhateele kwa kiiva ya lushuulo lutali, wátuuyile palubali ya lisima ilyo. Uluhaavi ulo yikhandi minsi ya lisala lya mutanda ndeeni.
\p
\v 7 Baheene uwashimaayi yumonga uMusamaliya, wáafikha kinega amalenga pa lisima ilyo. UYeesu wáganaga kimwaga, wámujovela wáaja, “Owe washimaayi, nilomba amalenga masheefu aga kiingʼwa.”
\v 8 Uluhaavi ulo uYeesu akhandi mwene duguli, kwa kiiva avamanyisiwa vaakwe vakhandi valutile kigula ishakiilya ku lijumbi.
\v 9 Baaho uwashimaayi yula wámugomosesa uYeesu wáaja, “Owe uli Muyahuudi, one nili Musamaliya. Ukwiliile wuli kinilomba one amalenga?” Wájovaga ndeeno kwa kiiva, aVayahuudi vakhaanaga kiilya lumo na Vasamaliya.
\v 10 UYeesu wámugomosesa wáaja, “Nda waali umanye yu naani yuna ikikulomba amalenga aga kiingʼwa na kimanya shina uNguluvi isakula kikupeela, nda wanilomba one, na yuune ndi nakupeela amalenga, gina gikivapeela avaanu uwuumi wa shiluta.”
\v 11 Uwashimaayi yula wámugomosesa uYeesu wáaja, “Wee mutwa, owe ugaya shiinu isha kinejela amalenga, khanji ilisima ili litali mandu. Lino, owe usigaaje kwi amalenga ago, gina gikivapeela avaanu uwuumi?
\v 12 Umbuyeesu uYaakobo yumwene yuna wátupeelaga ilisima ili ilya malenga, lina akhandi iingʼwa na vanaakwe lumo ni fidiimwa fyakwe. Wuli, owe ukiyiwona kiija uli mukhome kimushila umwene?”
\p
\v 13 UYeesu wámugomosesa wáaja, “Umuunu yoyoona yuna iingʼwa amalenga ga lisima ili, hambi ikhawukha khanji.
\v 14 Leelo umuunu yuna iingʼwa amalenga gina nikimupeela one, asikhakhawukha shiluta. Amalenga gina nisimupeele one, gakhava ngaja shisansa sha malenga mukhati yaakwe, shina shisiyuuma hata padoodo. Ishisansa isho, shisimupeele uwuumi wa shiluta.”
\v 15 Baheene uwashimaayi yula wámulomba uYeesu wáaja, “Wee mutwa, lino nikikulomba unipeele amalenga gina walogola kiija nisikhakhawukhaga, nileshe kiyinsa khanji kinega amalenga mu lisima ili!”
\p
\v 16 UYeesu wámugomosesa wáaja, “Luta umushemeele umugoosi waakho, muyinse lumo panu.”
\v 17 Wámugomosesa wáaja, “One nisiina umugoosi.” UYeesu wámugomosesa wáaja, “Walogola shiyooli kiija usiina mugoosi!
\v 18 Kiiva mbakha lino, utoliilwe na vagoosi vasaanu, nayu mugoosi yuna wiikhala nawo lino, asili mugoosi waakho. Apo, injowo sina wilogola, sa shiyooli.”
\v 19 Uwashimaayi yula wámugomosesa wáaja, “Eena mutwa, lino naamanya kiija, owe uli mukuwamalago.
\v 20 Avambuyeesu vakhandi vikimufuunya uNguluvi mu shidunda ishi isha Gelasiimu,\f + \fr 4:20 \xt Yimba mu litaafili lya Luuju lwa Ndaji 11:29; 2 Njowo sa Luhaavi 6:6.\f* leelo omwe mu Vayahuudi, mwijova yisakulwa kimufuunya uNguluvi ku Yelusalemu. Lino, ishiyooli shili kwi?”
\p
\v 21 UYeesu wámugomosesa wáaja, “Owe nyineesu, nihuvililaga. Uluhaavi luna luyinsa, musikhamufuunya uDaada uNguluvi mu shidunda ishi, awu ku Yelusalemu.
\v 22 Omwe Vasamaliya, mukimufuunya uNguluvi yuna musimumeenye, leelo ose ti Vayahuudi tikimufuunya uNguluvi yuna timumeenye, kwa kiiva akhavakulusa avaanu kishilila kwa Vayahuudi.
\v 23 Uluhaavi luyinsa khanji shi lwafikha, luna avaanu vina visakula kimufuunya uNguluvi, vakhamufuunya kwa numbula ni shiyooli. UDaada uNguluvi, isakula avaanu vina vikimufuunya kwa nsila iyo.
\v 24 UNguluvi yu Numbula. Avaanu vina vikimufuunya, visakulwa vave vikimufuunya kwa numbula ni shiyooli.”
\v 25 Uwashimaayi yula wámugomosesa wáaja, “Nimeenye kiija iyinsa uMukulusaaji,\f + \fr 4:25 \fq UMukulusaaji: \ft Kwa Shiyunaani yiyandiikhwe \fqa Mesiya\fqa* lina liswi lya Shihebulaniya. Uluganulo lwakwe kwa Shiyunaani, \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* yuna itambulwa Kilisito. Khanji nimeenye kiija, pina akhayinsa akhatutaviilila goona.”
\v 26 Baheene uYeesu wámugomosesa wáaja, “One yuna nilogola noowe, yumwene yuna owe ukimulogola.”
\p
\v 27 Uluhaavi ulo avamanyisiwa vaakwe vayinsa, vaswiga mandu kimwaga uYeesu ilogola nu washimaayi.\f + \fr 4:27 \ft Avamanyisaaji aVayahuudi vasikhandi viyiitikhwa kilogola na vashimaayi pina vali veene, mandu, kilogola na vashimaayi avahensa.\f* Leelo, kusiina hata umumanyisiwa yumo yuna wámuposaaga uYeesu kiija, “Wisakula shishi kunyaakwe?” Awu kiija, “Kwashi wilogola na woope?”
\p
\v 28 Uwashimaayi yula wáyilekha injiilo yaakwe iya malenga bahala, wáaluta ku lijumbi. Wáganaga kifikha wávajovela avaanu wáaja,
\v 29 “Shoshi mumuloleele umuunu yuna wánijovela goona gina niwaahile kigasenga. Wuli, umuunu uyo akwiliile kiiva yu Mukulusaaji yuna uNguluvi wátahisaaga kimufilikha?”\f + \fr 4:29 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito. \f*
\v 30 Lino, avaanu vaganaga kipulikha ago, vawuukha mu lijumbi lila, na kiyansa kiluta kuna akhandi akwali uYeesu.
\p
\v 31 Pina vasinaafishe avaanu vala, avamanyisiwa vaakwe vamulomba uYeesu vaajova, “Wee Mumanyisaaji, yinsa, ulye ishakiilya.”
\v 32 Leelo umwene wávagomosesa wáaja, “One nina shakiilya ishinji, shina omwe musishimeenye.”
\v 33 Baheene avamanyisiwa vaakwe vayansa kiposania veene viija, “Wuli, kuna muunu yuna wámuleetela ishakiilya?”
\v 34 UYeesu wávagomosesa wáaja, “Ishakiilya shangu one, kigaha gina ageene uDaada uNguluvi yuna wánifilikhaga, na kimaliisa insengo yaakwe.
\v 35 Omwe mwijova, ‘Gasigeele meesi gana hela kifikha inkungulo.’ Leelo yisili ngaja ndeeno! Loleelaji amagunda shina gashwali. Inkungulo sakhangala, siheepile kikungulwa.
\v 36 Khanji, nayu mukungulaaji ahombiilwe ilihombo lyakwe. Ikungaania inkungulo na kiyiviikha mu fihenje fyakwe, uluganulo lwakwe uwuumi wa shiluta. Ndeeno, umuvyalaaji nu mukungulaaji woona vakhashendeeva.\f + \fr 4:36 \fq Umuvyalaaji nu mukungulaaji woona vakhashendeeva: \ft UYohana uMutwiniaji akhandi avyalile imbeyu, uluhaavi luna uYeesu akhandi kikungula. Inkungulo uluganulo lwakwe, avamanyisiwa vinshi vina vikimuhuviilila.\f*
\v 37 Kuna lulogolo lumonga lwijova ndeeni, ‘Umuunu yumonga ivyala imbeyu, uyunji ikungula.’ Ululogolo ulo, lwa shiyooli.
\v 38 One navafilikhaga omwe, mulute kikungula fina musikhavyalile. Avaanu avanji vatalaga kisenga insengo inkhamu mandu, leelo omwe mwipata inkungulo, kwa kiiva ya nsengo yaanave.”
\s AVasamaliya vikimuhuviilila uYeesu
\p
\v 39 AVasamaliya vinshi ava ku lijumbi ilya Sikaali, vamuhuviilila uYeesu, kwa kiiva vapulikhaga gina uwashimaayi yula wávajovelaga kiija, “Umuunu uyo wánijovela goona gina niwaahile kigasenga.”
\v 40 AVasamaliya vala vaafikha pina akhandi akwali uYeesu, vamulomba mandu kiija akhale nawo. Baheene wáakhala mu lijumbi ilyo, nsiku sivili.
\v 41 Mu luhaavi ulo, avaanu vinshi mandu vamuhuviilila uYeesu, kwa kiiva ya gina akhandi ilogola.
\v 42 Vamujovela uwashimaayi yula vaajova, “Mbakha lino, tamuhuviilila umuunu uyu kwa kiiva ya gala hela gina watujovela. Leelo lino, tikwiliile kimuhuviilila mandu, kiiva tapulikha yuuse, gina ilogola. Khanji taamanya kiija umuunu uyu, shiyooli Mukulusaaji wa nyi.”
\s UYeesu ikimuponia umwana wa mukhome wa vasulukhali
\r (Mataayo 8:5-13; Luuka 7:1-10)
\p
\v 43 Saganaga kishila nsiku sivili, uYeesu wáwuukha ku lijumbi lya Sikaali, wáaluta ku nyi ya Galilaya.
\v 44 UYeesu akhandi avajoveele avamanyisiwa vaakwe kiija, umukuwamalago asitiilwa ku nyi yaakwe.
\v 45 Avaanu ava ku Galilaya vamuposheelaga wunofu, kiiva woope vakhandi ku Yelusalemu ku shiwungo sha Pasaakha, na woope vakhandi vagaajile goona gina uYeesu wágasengaga.
\p
\v 46 Baheene uYeesu wáaluta khanji ku lujinji lwa Kana, luna lukhandi ku nyi ya Galilaya. Mu lujinji ulo mumwene muna wásetulaga amalenga gaava divaayi. Akhandi akwali umukhome wa vasulukhali yumonga wa selekhaali ku lijumbi lya Kapelinawumu, yuna umuswamuve wáali mutamu.
\v 47 Umukhome uyo, akhandi apuliishe kiija uYeesu wáyinsa ku Galilaya, kihuma ku nyi ya Yudeya. Wáaluta kwa Yeesu na kimulomba mandu kiija, alute ku lijumbi lya Kapelinawumu kimuponia umwanaakwe, yuna akhandi nkholeela kiifwa.
\v 48 UYeesu wámugomosesa umukhome yula wáaja, “Mwe vaanu omwe, wuli, musikwiliile kinihuviilila nda musifyajile ifimanyilo na mabikha amakhome?”
\v 49 Umukhome uyo wámugomosesa wáaja, “Wee mutwa, nikikulomba tilute umuponie umwanangu, pina ashaanali asinaafwe.”
\v 50 Leelo uYeesu wámugomosesa wáaja, “Wuyaga kunyeenyu, umwanaakho wáapona.” Umukhome uyo wágahuviilila amaswi ga Yeesu, wáawuya kunyaakwe.
\p
\v 51 Umukhome wa vasulukhali yula pina ali mu nsila iiwuya, wátangaana na vavanda vaakwe. Vamujovela vaajova, “Umwanaakho wáapona, muumi hela.”
\v 52 Baaho wávaposa wáaja, “Wáapona kiyansisa yooli?” Aveene vamugomosesa vaajova, “Wáponaga kiyansisa imihe paminsi, mu lisala lya fungati.”
\v 53 Baheene uwiihe wa mudiimi yula wáamanya kiija, wáponaga kiyansisa uluhaavi lulula luna uYeesu wájovaga kiija, “Umwanaakho wáapona.” Baheene umukhome yula na vaanu va mu nanda yaakwe, vamuhuviilila uYeesu.
\v 54 Ishi shikhandi shimanyilo sha wuvili shina uYeesu wágahaga, pina atinile ku Galilaya, kihuma ku Yudeya.
\c 5
\s UYeesu iiponia umuunu umulema
\p
\v 1 Gaganile kishila ago, uYeesu wáaluta ku lijumbi lya Yelusalemu, ku shiwungo sha Vayahuudi.
\v 2 Ilijumbi ilyo, likhandi lina shikwilo ishikhome shina shikhandi shitambulwa “Shikwilo sha Nkholo.”\f + \fr 5:2 \fq Shikwilo sha Nkholo: \ft Kukhandi kuna shikwilo nu munaada guna vakhandi vigusisa inkholo ni nkhanu isinji isa kihumya ishadanda. \xt Yimba mu litaafili lya Nehemiya 3:1; 12:39.\f* Nkholeela ni shikwilo isho, kukhandi kuna lilamba lina likhandi litambulwa kwa Shihebulaniya Betisayida. Kukhandi kuna fitala fisaanu, fina fikhandi ni nsimbili. Ifitala ifyo fikhandi filipiliime ililamba ilyo.
\v 3 Mu mamepo ga fitala fyona fila, vakhandi viigona avatamu vinshi, avapofu, avalema na vina vatengelemwishe. [Vakhandi vihepelesa amalenga gatiijwe,
\v 4 kwa kiiva umalayikha wa Mutwa uNguluvi akhandi iyinsa kigatiigula amalenga mu lilamba lila, umutamu uwa wutasi kiyinjila akhandi iipona uwutamu waakwe wuna akhandi nawo.]\f + \fr 5:4 \ft Amaswi aga, gakusiina mu mayandikhwa agamonga amakuulu. \f*
\v 5 Pa lilamba lila, akhandi akwali umugoosi yumonga yuna akhandi mutamu maakha mashumi gatatu na munaana.\fig |lb00307c.jpg|col|||Umutamu palubali lwa lilamba lya Betisayida|5:5\fig*
\v 6 Baheene uYeesu wámwaga agonile pala. Hata nda uYeesu akhandi ameenye kiija umuunu yula wáali mutamu kwa nsiku nyinshi, wámuposiise wáaja, “Wuli, owe wisakula kiponisiwa?”
\v 7 Umutamu yula wámugomosesa uYeesu wáaja, “Eena mutwa, kusiina umuunu uwa kiniyinjisa mu lilamba ilikhome pina amalenga gitiigwa. One pina nisakula kiyinjila, umuunu uyunji ilongola kiyinjila.”
\v 8 Baheene uYeesu wámujovela umutamu yula wáaja, “Yiima, yitwikha umushekha gwakho, ulutaje.”
\v 9 Baaho, umuunu yula wáapona uwutamu waakwe, wásumula umushekha gwakwe wáyansa kijenda jenda bahala.
\p UYeesu wámuponiaga umuunu uyo, mu lijuva lya Sabaato.\f + \fr 5:9 \fq Sabaato: \ft Yimba iliswi ili mu Maswi aMahensa.\f*
\v 10 Lino avakhome va Vayahuudi vamujovela umuunu yula yuna uYeesu wámuponiaga vaajova, “Iminsiyaano lijuva lya Sabaato, indaji sisikikutawula kisumula umushekha gwakho.”
\v 11 Leelo umuunu yula wávagomosesa wáaja, “Umuunu yuna wániponia wánijovela kiija niyitwishe umushekha gwangu nilutaje.”
\v 12 Baheene avakhome vala vamuposa vaajova, “Wuli, yu naani yuna wákujova ugahaje ndeeno?”
\v 13 Leelo umuunu yula asikhandi amumeenye yuna wámuponiaga, kwa kiiva uYeesu akhandi shi awuushile pa shipuga shila isha vaanu, vina vakhandi pala.
\p
\v 14 Gaganile kishila ago, mu lisiku lilila, uYeesu wámwaga umuunu yula mu lukeeke ulwa nanda imbaagule iya kifuunyila, wámupavila wáaja, “Puliisa, iminsiyaano waapona. Usikhawuyiilaga kigaha uwunansi khanji, kwa kiiva nda ukiyitenekha kigaha uwunansi, usiilave mandu kishila uluhaavi luna ukhandi wiilava ulwamwandi.”
\v 15 Baaho umuunu yula wámulekha uYeesu, wáatina kivajovela avakhome va Vayahuudi kiija, yu Yeesu yuna wámuponia.
\v 16 Baheene avakhome va Vayahuudi vayansa kimulafya uYeesu, kwa kiiva akhandi ikivaponia avaanu mu lijuva lya Sabaato.
\s Avaanu viipata uwuumi kishilila uLusawo lwa Nguluvi
\p
\v 17 Leelo uYeesu wávajovela wáaja, “UDaada wangu isenga insengo wiila, asituuya. Ino, na yuune nisenga insengo nisituuya.”
\v 18 Kwa kiiva ya ilyo, avakhome va Vayahuudi vayansa kisakula insila ya kimubuda uYeesu. Vagahaga ndeeno, kwa kiiva lusikhandi lujowo luulo hela ulwa kilekha kiyinatila iSabaato, leelo kwa kiiva akhandi iijova kiija, uNguluvi yu Daada waakwe. Kwa nsila iyo akhandi ikiyiwona kiija ali ngaja shina ashwali uNguluvi.
\p
\v 19 UYeesu wávajovela avakhome vala wáaja, “Shiyooli nikivajovela, one Lusawo lwakwe, nisikwiliile kigaha lyolyona kwa wutawulilwa wangu. One niigaha gina nikimwaga uDaada wangu iigaha. Khanji goona gina uDaada iigaha, gageene gina na yuune Lusawo lwakwe, nikigagaha.
\v 20 UDaada anigeene one, lulwene ikiniwonensa goona gina ikigasenga umwene, khanji asiniwonense shina niigaha amabikha amakhome kishila aga, baheene musiswije mandu.
\v 21 Ngaja shina uDaada ikivafyusa avaanu na kivapeela uwuumi wa shiluta, shiisho ndeeno na yuune nikwiliile kivapeela uwuumi, avaanu vina nigeene kivapeela.
\v 22 Khanji uDaada asikimuhiga umuunu yoyoona, leelo anipeelile one uwutawulilwa uwa kivahiga avaanu woona.
\v 23 Kwa nsila iyo, avaanu woona vasinitiile ngaja shina vikimutiila uDaada. Umuunu yoyoona yuna asikinitiila one Lusawo lwakwe, iiva asikimutiila uDaada yuna anifiliishe.
\p
\v 24 “Shiyooli nikivajovela, avaanu woona vina vikigapulikha amaswi gangu na kimuhuviilila uNguluvi yuna anifiliishe, awo vanawo uwuumi wa shiluta. Vasikhahigwa kwa wunansi waanave, leelo vakulusiiwe kihuma mu mfwa na kiyinjisiwa mu wuumi wa shiluta.
\v 25 Shiyooli nikivajovela, uluhaavi luyinsa khanji shi lwafikha, luna avaanu vina vafwile vakhapulikha amaswi gina one Lusawo lwa Nguluvi nilogola. Baheene vina vakhava vipulikha, vakhapata uwuumi wa shiluta.
\v 26 Ngaja uDaada shina ana ngufu iya kimupeela umuunu uwuumi wa shiluta, shiisho ndeeno na yuune Lusawo lwakwe, anipeelile ingufu iya kivapeela avaanu uwuumi wa shiluta.
\v 27 Khanji anipeelile uwutawulilwa uwa kivahiga avaanu, kwa kiiva one yuune Lusawo lwa Muunu.
\v 28 Musikhaswigaji! Lukhayinsa uluhaavi luna avaanu woona vina vafwile vakhanipulikha pina nikivashemeela,
\v 29 woope vakhafyukha. Avaanu vina vakhandi viigaha amanofu, vakhapeelwa uwuumi wa shiluta, leelo vina vakhandi viigaha amavi, vakhahigwa.”
\s Avalunjikhaaji va Yeesu
\p
\v 30 UYeesu wáyitenekha kilogola wáaja, “Kusiina ishiinu shoshoona shina nikwiliile kigaha kwa wutawulilwa wangu. Nikivahiga avaanu ngaja uDaada shina ikinijovela. Kwa kiiva ya ilyo, uwuhigo wangu wa shiyooli, kiiva nisiigaha gina nigeene one, leelo niigaha gina ageene uNguluvi yuna anifiliishe.
\v 31 Nda nikiyibedela yuune, uwubedelo wangu wusikwiliile kiyiitikhwa kiija wa shiyooli.
\v 32 Leelo, woope uDaada ikisibedela imola sangu kunyeenyu, na yuune nimeenye kiija goona gina ikigalogola aga kunyangu, ga shiyooli.
\v 33 Omwe mwavafilikhaga avanandeje\f + \fr 5:33 \fq Avanandeje: \ft Yimba iliswi \fqa Mwanandeje\fqa* mu Maswi aMahensa.\f* kwa Yohana uMutwiniaji, woope wánibedelaga aga shiyooli kunyeenyu.
\v 34 One nisihuviilila gina avaanu vikinibedela, leelo nikivajovela ago goona, kiija mukulusiwe.
\v 35 UYohana uMutwiniaji wáwonensa ishiyooli kunyeenyu, ngaja lumuli luna luveekha na kimulikha mu nshiisi. Omwe mwashendevelaga uwuvalafu uwo, kwa luhaavi lufupi.
\p
\v 36 “Leelo nina goope gina gikinibedela mandu, gashilile gina uYohana akhandi ikinibedela. Kwa kiiva insengo sina uDaada uNguluvi wánipeelaga kiija nive nisenga, siseene sina sikinibedela, kiija uDaada uNguluvi yumwene yuna wánifilikhaga.
\v 37 Woope uDaada yuna wánifilikha one, wánibedela kunyeenyu. Omwe musinapulikhaje hata gwalimo ishawuti yaakwe, khanji musinamwagaje hata gwalimo, shina ashwali.
\v 38 Mwikhaana kigaviikha amaswi ga Nguluvi mu numbula seenyu kwa kiiva musikinihuviilila one yuna uNguluvi anifiliishe kunyeenyu.
\v 39 Mwijimba mandu kiyimba aMayandikhwa aManofu, kwa kiiva muhiiva kiija umo mukwiliile kiwupata uwuumi wa shiluta. Shiyooli ago gikinibedela one,
\v 40 leelo omwe mwikhaana kiyinsa kunyangu, kiija muwupate uwuumi wa shiluta.
\p
\v 41 “Ulugulumilo lwangu lusili kiija avaanu vanitupishe.
\v 42 Ndaali, kwa kiiva nivameenye omwe shina mushwali, kiija musimugeene uNguluvi mu numbula seenyu.
\v 43 One nayinsa kwa wutawulilwa wa Daada, leelo mwikhaana kiniposheela. Nda umuunu uyunji iyinsa kwa wutawulilwa waakwe mwene duguli, musimuhuviilile na kimuposheela.
\v 44 Mwidobokha kitupikhwa na vayeenyu, leelo musisakula ilishima kihuma kwa mwene uNguluvi. Lino, mukwiliile wuli kinihuviilila one?
\p
\v 45 “Musikhahiivaji kiija one nisivasitaashe kwa Daada, ndaali! UMusa yuna mumuhuviliile, yumwene yuna akhavasitaakha.
\v 46 Shiyooli nda mukhandi mukigahuviilila amaswi gina wáyandikhaga uMusa, mwali mukwiliile kinihuviilila na yuune, kwa kiiva uMusa wáyandikhaga imola sangu.
\v 47 Leelo, musikigahuviilila amaswi gina wágayandikhaga uMusa, lino mukwiliile wuli kigahuviilila amaswi gangu?”
\c 6
\s UYeesu ikivaliisa avaanu magana mashumi gasaanu (5,000)
\r (Mataayo 14:13-21; Maluko 6:30-44; Luuka 9:10-17)
\p
\v 1 Gaganile kishila ago, uYeesu wáaluta kunyiikho ya nyi, wálowokha ililamba ilikhome lya Galilaya, ilitaawa ilinji litambulwa Tibeliya.
\v 2 Ililugu ilikhome lya vaanu vamufwata uYeesu, kiiva vakhandi vikigaaga amabikha aga kivaponia avatamu.
\v 3 Baheene uYeesu na vamanyisiwa vaakwe vataana ku shidunda shimonga, vaakhala lumo.
\v 4 Uluhaavi ulo, ishiwungo sha Vayahuudi isha Pasaakha shikhandi nkholeela.
\p
\v 5 UYeesu wáloleela, wáshaaga ishipuga shikhome sha vaanu shina shikhandi shiiluta kunyaakwe. Baheene wámuposa uFilipo wáaja, “Wuli, tikwiliile kigula kwi ishakiilya isha kivaliisa avaanu woona ava?”
\v 6 UYeesu wámuposaaga uFilipo ndeeno kwa kimujela, kwa kiiva akhandi ameenye shina hambi iigaha.
\v 7 UFilipo wámugomosesa wáaja, “Hata nda tive tisakula kipata ishakiilya, ihela isa mahombo ga nsiku magana gavili (200)\f + \fr 6:7 \fq Ihela isa mahombo ga nsiku magana gavili (200): \ft Kwa Shiyunaani yiyandiikhwe, \fqa dinaali magana gavili (200)\fqa*.\f* sisikwila, hata nda shila muunu apate shidoodo.”
\v 8 Baheene uAndeleya, yuna akhandi mumanyisiwa yunji, khanji lukholo lwakwe uSimoni Petulo, wámugomosesa uYeesu wáaja,
\v 9 “Wee Mutwa, kuna mudiimi yumonga apa, ana makhaate gasaanu aga shayili ni nswi sivili. Leelo ishakiilya ishi, shisikwilane wuli ililugu lya vaanu woona ava?”\fig |lb00102c.jpg|col|||Ishayili|6:9\fig*
\p
\v 10 Baheene uYeesu wávalajisa avamanyisiwa vaakwe wáaja, “Vajoveli avaanu vakhale pansi.” Uluvala lula lukhandi luna masoli minshi, ndeeno avaanu woona vaakhala pansi. Mu shipuga shila, mukhandi muna vagoosi magana mashumi gasaanu (5,000).
\v 11 UYeesu wátoola amakhaate gala, wámufuunya uNguluvi, wágamenyulania, wávagavila avaanu woona vina vakhandi pala. Wáagaha shiisho nasi nswi sila, shila muunu wáapata shina akhandi isakula.
\p
\v 12 Avaanu woona vaganaga kiilya na kiyikuta, uYeesu wávajovela avamanyisiwa vaakwe wáaja, “Mukungaanie amakhaate amamenyulanie gina masigase, kiija gasilaave gananjishe.”
\v 13 Ndeeno, vakunganiaga amakhaate aga shayili gina gasigeele, vaamemya matunduti ishumi na gavili.
\v 14 Avaanu vala pina vashaajile ishimanyilo shila shina wágahaga uYeesu, valogwele vaajova, “Shiyooli umuunu uyu, mukuvamalago wa Nguluvi, yuna tikhandi tihuviilila kiija, akhayinsa mu nyi muno.”\f + \fr 6:14 \xt Yimba mu litaafili lya Luuju lwa Ndaji 18:15-19.\f*
\v 15 UYeesu wáamanya kiija avaanu vala visakula kimukhata na kimutemya kwa ngufu ave mutwa waanave. Leelo umwene wáwuukha, wáaluta mwene duguli ku shidunda.
\s UYeesu ijenda pashaanya pa malenga
\r (Mataayo 14:22-33; Maluko 6:45-52)
\p
\v 16 Uluhaavi lwa shinyiijuva, avamanyisiwa va Yeesu vasulunukha kiluta ku lilamba lya Galilaya.
\v 17 Vayinjila mu shipugo vayansa kilowokha kiluta ku lijumbi lya Kapelinawumu. Uluhaavi ulo kukhandi kuna nshiisi, leelo uYeesu akhandi asinavafishe na kiiva lumo nawo.
\p
\v 18 Baaho ilipepo ilinya ngufu mandu lyakutukha, ililamba ilikhome lyashafukha.
\v 19 Avamanyisiwa va Yeesu pina vikholojela ishipugo, vajendile ngaja kilomiita sisaanu awu mutanda ndeeni, vamwaga umuunu ijenda pashaanya pa malenga, ivejeela pa shipugo shaanave, baheene vatiila mandu.
\v 20 Leelo uYeesu wávajovela wáaja, “Yuune, musikhatiilaji!”
\v 21 Ino, aveene vakhandi visakula kiija ayinjile mu shipugo shaanave. Baaho ishipugo shaafikha ku mwambwa kuna vakhandi viiluta.
\s UYeesu mukhaate guna gukivapeela avaanu uwuumi
\p
\v 22 Pamulaawu njine, ishipuga sha vaanu vina vakhandi vasigeele ku mwambwa yila iya lilamba ilikhome, vaamanya kiija kukhandi kuna shipugo shimo hela pala. Khanji vaamanya kiija uYeesu asikhalutile shipugo shimo na vamanyisiwa vaakwe, leelo avamanyisiwa vaakwe valutaga veene duguli.
\v 23 Avaanu avanji vayinsa ni fipugo ifinji kihuma ku Tibeliya, vaafikha uluvala luna ishipuga sha vaanu pina valiisaga amakhaate, pina uYeesu wáganaga kimufuunya uNguluvi.
\v 24 Baheene ishipuga sha vaanu vala, vaganaga kimanya kiija uYeesu na vamanyisiwa vaakwe vakwasiina, vayinjila mu shipugo shila, vaaluta ku Kapelinawumu kimusakula uYeesu.
\p
\v 25 Avaanu vala pina vafikhaga ku mwambwa ya lilamba ilikhome, vamwaga vamuposa vaajova, “Wee Mumanyisaaji, wayinsa yooli kuno?”
\v 26 UYeesu wávagomosesa wáaja, “Shiyooli nikivajovela, nimeenye kiija musikinisakula kwa kiiva ya kishimanya ishimanyilo shina nagahaga, leelo mukinisakula kwa kiiva navapeelaga amakhaate, gina mwaliisaga na kiyikuta.
\v 27 Musikhasengaji insengo kwa kiiva ya kipata ifyakiilya fina finanjikha, leelo musengaje kwa kiiva ya fyakiilya fina fisinanjikha shiluta. One Lusawo lwa Muunu nikivapeela avaanu ifyakiilya ifyo, kwa kiiva uDaada uNguluvi anibagwile kwa kiiva ya kisenga ago.”
\p
\v 28 Baheene aveene vamuposa vaajova, “Wuli, tigahe shishi baheene tisenje insengo sina uNguluvi isakula?”
\v 29 UYeesu wávagomosesa wáaja, “Insengo yina uNguluvi isakula muyisenje yiyeene iyi, kinihuviilila one yuna nifiliikhwe nu mwene.”
\v 30 Vamuposa vaajova, “Wuli, usiigahe shimanyilo shishi kiija tishaaje na kihuviilila? Usisenje nsengo nshi?
\v 31 Avambuyeesu valiisaga imana\f + \fr 6:31 \fq Imana: \ft Ishi shikhandi shakiilya shina uNguluvi wávapeelaga aVaisilaheli pina vakhandi mu luvanda. \xt Yimba mu litaafili lya Kihuma 16:31-34.\f* pina vaali mu lunyikha, ngaja shina yiyandiikhwe mu Mayandikhwa aManofu kiija, ‘Akhavapeelile ishakiilya isha kihuma kushaanya.’\f + \fr 6:31 \xt Yimba mu litaafili lya Sabuli 78:24.\f*”
\v 32 UYeesu wávajovela wáaja, “Shiyooli nikivajovela, asili yu Musa yuna wávapeelaga avambuyeenyu ifyakiilya fila, leelo yu Daada uNguluvi. Lino ikivapeela omwe ifyakiilya ifya shiyooli kihuma kushaanya.
\v 33 Ifyakiilya fya Nguluvi, yumwene yula yuna iyiikha kihuma kushaanya, baheene avapeele avaanu woona ava mu nyi soona uwuumi wa shiluta.”
\v 34 Baheene vamugomosesa vaajova, “Wee mutwa, tilomba uve ukitupeela wiila, ifyakiilya ifi.”
\v 35 UYeesu wávagomosesa wáaja, “One yuune shakiilya shina shikivapeela avaanu uwuumi. Umuunu yoyoona yuna iyinsa kunyangu na kinihuviilila, asikhava ni njala wala kikhawukha, hata gwalimo.
\s UYeesu isenga gina adobweshe uDaada uNguluvi
\p
\v 36 “Leelo one nikivajova kiija hata nda mwanyaaga, mushaanali musipikinihuviilila.
\v 37 Avaanu woona vina uDaada ikinipeela, viyinsa kunyangu na kinihuviilila. Khanji one nisikimukhaana hata yumo yuna iyinsa kunyangu.
\v 38 Kiiva ya ilyo, one nayinsaga kihuma kwa Nguluvi, kiija nisengaje gina ageene uDaada yuna wánifilikhaga. Nisiyinsile kigaha gina nigeene yuune.
\v 39 UNguluvi yuna anifiliishe, ageene kiija, nisilaave nimuyase hata yumo mu vala vina anipeelile, leelo nivafyuse woona mu lisiku ilya kihigwa inyi.
\v 40 Kiiva uNguluvi yuna anifiliishe, ageene kiija, shila muunu yuna iimanya kiija one nili Lusawo lwakwe na kinihuviilila, asiwupate uwuumi wa shiluta. One nikhayinsa kimufyusa mu lisiku ilya kihigwa inyi.”
\p
\v 41 Baheene aVayahuudi vayansa kingʼuula kwa kiiva uYeesu wáyijovaga mwene kiija, “One yuune shakiilya shina uNguluvi wáshiyisaaga kihuma kwa Nguluvi.”
\v 42 Vaposania vaajova, “Wuli, umuunu uyu asili yu Yeesu, umuswamuve wa Yusufu, yuna tivameenye avasafi vaakwe woona? Lino akwiliile wuli kilogola kiija, wáyiikha kihuma kwa Nguluvi?”
\v 43 UYeesu wávagomosesa wáaja, “Musikhangʼulilanaji yuumwe kwa yuumwe.
\v 44 Kusiina umuunu yuna akwiliile kiyinsa kunyangu, nda uDaada yuna anifiliishe, asimulongwese. Na yuune nikhayinsa kimufyusa mu lisiku ilya kihigwa inyi.
\v 45 Umukuwamalago yumonga wáyandikhaga mu Mayandikhwa aManofu kiija, ‘UNguluvi akhavamanyisa avaanu woona.’\f + \fr 6:45 \xt Yimba mu litaafili lya Isaaya 54:13.\f* Lino umuunu yoyoona yuna ipuliisa na kiyimanyisa kihuma kwa Daada, uyo iyinsa kunyangu.
\v 46 Nisiijova kiija, akwali umuunu yuna amwajile uDaada uNguluvi. Leelo yuune duguli yuna nimwajile, kwa kiiva nihumile kunyaakwe.
\s Ishakiilya shina shileeta uwuumi wa shiluta
\p
\v 47 “Shiyooli nikivajovela, umuunu yoyoona yuna ikinihuviilila one, ana wuumi wa shiluta.
\v 48 One yuune shakiilya, shina shikivapeela avaanu uwuumi wa shiluta.
\v 49 Hata nda yive avambuyeenyu valiisaga imana ku lunyikha, leelo vafwisaga.
\v 50 Lino apa, shikwali ishakiilya shina shihumile kwa Nguluvi. Umuunu nda alye ishakiilya isho, asiifwa kaa.
\v 51 One yuune shakiilya shina shihumile kwa Nguluvi, shina shikivapeela avaanu uwuumi. Umuunu yoyoona yuna iilya ishakiilya ishi, iipata uwuumi wa shiluta. Ishakiilya ishi, muvili gwangu, guna nisiguhumye kwa vaanu woona, kiija vapate uwuumi wa shiluta.”
\p
\v 52 Lino aVayahuudi vayansa kikhaanania na kiposania viijova, “Umuunu uyu akwiliile wuli kitupeela umuvili gwakwe, kiija tilye?”
\v 53 Leelo uYeesu wávajovela wáaja, “Shiyooli nikivajovela, nda musiilya umuvili gwangu, na kiingʼwa idanda yangu one Lusawo lwa Muunu, musiiva nu wuumi wa shiluta.
\v 54 Umuunu yoyoona yuna iilya umuvili gwangu na kiingʼwa idanda yangu, iiva nu wuumi wa shiluta, na yuune nikhayinsa kimufyusa mu lisiku ilya kihigwa inyi.
\v 55 Kiiva, umuvili gwangu shakiilya sha shiyooli, nayi danda yangu shingʼwelo sha shiyooli.
\v 56 Umuunu yoyoona yuna iilya umuvili gwangu na kiingʼwa idanda yangu, asiive apikiyitenekha kisigala munyangu na yuune nisigala munyaakwe.
\v 57 Ngaja shina uDaada yuna anifiliishe ali muumi, one niipata uwuumi kihuma kunyaakwe. Shiisho ndeeno, umuunu yoyoona yuna ikinilya one, iipata uwuumi kihuma kunyangu.
\v 58 Lino, one yuune shakiilya shina shihumile kwa Nguluvi. Ishakiilya shina shisihwaneene ni shakiilya shina avambuyeenyu vashiliisaga, vaafwa. Leelo umuunu yoyoona yuna iilya ishakiilya ishi, akhava nu wuumi wa shiluta.”
\p
\v 59 UYeesu wálogwele amaswi aga, pina akhandi imanyisa mu nanda iya kifuunyila ku Kapelinawumu.\f + \fr 6:59 \fq Nanda iya kifuunyila: \ft Yimba iliswi ili mu Maswi aMahensa.\f*
\s Avamanyisiwa vinshi viilekha kimuhuviilila uYeesu
\p
\v 60 Vaganaga kipulikha ago, avamanyisiwa vinshi mu vina vamufwataga vajovelanaga vaajova, “Amamanyiso aga makhamu mandu! Wuli, yu naani yuna akwiliile kigahuviilila?”
\v 61 UYeesu wáganaga kimanya kiija, avamanyisiwa vingʼuula kwa gina wálogola, wávaposa wáaja, “Wuli, iliswi ili lyavakhalasa?
\v 62 Lino, yikhava wuli, pina mukhanyaaga one Lusawo lwa Muunu, nitaana kiluta kwa Nguluvi kuna nikhandi ulwamwandi?
\v 63 UNumbula wa Nguluvi yumwene ikivapeela avaanu uwuumi. Umuunu asikwiliile kigaha shoshoona kwa ngufu saakwe mwene duguli. Amaswi gina navajovela gikimuleeta kunyeenyu uNumbula wa Nguluvi, nu wuumi wa shiluta.
\v 64 Leelo vakwali avanji mu omwe vina vikhaana kinihuviilila.”
\p UYeesu akhalogwele ndeeno, kwa kiiva akhandi ameenye kihuma pashiyanso kiija, vava naani vina vakhakhaana kimuhuviilila, na kiija yu naani yuna akhamudoolela.
\v 65 Ndeeno wáyitenekha kilogola wáaja, “Lulwene one nikivajovela kiija, kusiina umuunu yuna akwiliile kiyinsa kunyangu, nda uDaada asimulongwese.”
\p
\v 66 Kihuma uluhaavi lula, avamanyisiwa vinshi mu vala vina vakhandi vikimufwata vamulekha, vasikhalongoseenie nawo khanji.
\v 67 Baheene uYeesu wávaposa vala avamanyisiwa ishumi na vavili wáaja, “Wuli, na yuumwe mwisakula kinilekha?”
\v 68 USimoni Petulo wámugomosesa wáaja, “Wee Mutwa, yu naani uyunji yuna tikwiliile kiluta kunyaakwe? Owe una maswi gina gikitupeela uwuumi wa shiluta.
\v 69 Ose tihuviilila, khanji timeenye kiija owe uli Munofu kihuma kwa Nguluvi.”
\v 70 Baheene uYeesu wávajovela wáaja, “Nivabagwile omwe ishumi na vavili kiiva vamanyisiwa vangu, leelo yumo mu omwe ilongosewa nu Shetaani.”\f + \fr 6:70 \fq Shetaani: \ft Yimba iliswi ili mu Maswi aMahensa. \f*
\v 71 Apa, uYeesu akhandi ikimulogola uYuuda umwana wa Simoni uIsikaliyoote. Uyo yumwene yuna wámudolelaga uYeesu, hata nda akhandi munyaayumo mu vamanyisiwa ishumi na vavili.
\c 7
\s UYeesu iiluta ku Yelusalemu ku shiwungo sha fiyumba
\p
\v 1 Gaganile kishila ago, uYeesu wáyansa kijendela amajumbi aga Galilaya. Akhandi asigeene kiluta ku Yudeya, kwa kiiva avakhome va Vayahuudi vakhandi visakula kimubuda.
\v 2 Uluhaavi lwa shiwungo sha Vayahuudi isha fiyumba,\f + \fr 7:2 \fq Shiwungo sha Vayahuudi isha fiyumba: \ft Yimba iliswi ili mu Maswi aMahensa.\f* lukhandi luvejeelile.
\v 3 Baheene avamaame va Yeesu vamujovela vaaja, “Wuukha panu ulute ku Yudeya, avamanyisiwa vaakho vagaaje amabikha gina wiigaha.
\v 4 Umuunu nda isakula kimanyikha kwa vaanu, asisenga insengo saakwe kwa wufiho. Nda owe ukwiliile kigaha goona aga, lino yiwonensaaga ku vaanu woona, baheene vakumanye.”
\v 5 Avanangʼana vaakwe woope vakhandi viijova ndeeno, kwa kiiva woope vasikhandi vikimuhuviilila uYeesu kiija yu Mukulusaaji.
\v 6 Baheene uYeesu wávajovela wáaja, “Uluhaavi lwangu lusinaafishe, leelo omwe mukwiliile kiluta uluhaavi loloona.
\v 7 Avaanu ava mu nyi soona isi vasikwiliile kivakhalalila omwe, leelo vikinikhalalila one kwa kiiva nikivabedela kiija, injendo saanave mbi.
\v 8 Lutaji yuumwe ku Yelusalemu ku shiwungo isha fiyumba. One nisiiluta, kwa kiiva uluhaavi lwangu lusinaafishe.”
\v 9 Umwene uYeesu wáganaga kilogola ago, wásigala mu nyi ya Galilaya.
\p
\v 10 Leelo avanangʼana vaakwe pina vaaluta ku Yelusalemu ku shiwungo, woope uYeesu wáaluta, leelo asikhayiwonensiise bahawuvalafu.
\v 11 Baheene avakhome va Vayahuudi, vamusakula uYeesu pina vali ku shiwungo. Vavaposa avaanu vaajova, “Ali kwi umuunu yula?”
\v 12 Avaanu vinshi ava shipuga shila, vakhandi vipwepelana imola isa Yeesu. Avanji vakhandi viijova kiija, uYeesu muunu munofu, leelo avamonga vakhandi viijova kiija, uyo ikivajanga avaanu.
\v 13 Ndeeno, kusiina umuunu yuna akhandi ikimulogola uYeesu bahawuvalafu, kwa kiiva vavatiilaga avakhome va Vayahuudi.
\s UYeesu ikivamanyisa avaanu mu nanda imbaagule iya kifuunyila
\p
\v 14 Mu nsiku isa paakhati naakhati ya shiwungo, uYeesu wáaluta, wáyinjila mu lukeeke lwa nanda imbaagule iya kifuunyila, wáyansa kivamanyisa avaanu.
\v 15 Baheene avakhome va Vayahuudi vaswigaga na kiyansa kilogola kijova, “Wuli, umuunu uyu akwiliile kimanya shihwana wuli goona aga, bila kiyimbila?”
\v 16 Baheene uYeesu wávajovela wáaja, “Amamanyiso gina nimanyisa gasili gangu, leelo gahumile kwa Nguluvi yuna anifiliishe kunyeenyu.
\v 17 Umuunu yoyoona yuna isakula kigaha gina ageene uNguluvi, ameenye kiija amamanyiso aga, gahumile kwa Nguluvi, khanji nisilogola kwa wutawulilwa wangu.
\v 18 Umuunu yoyoona yuna ilogola kwa wutawulilwa waakwe, ikiyisakulila uwutupikho waakwe yumwene. Leelo umuunu yuna isakula kimutupikha umuunu yuna amufiliishe, ilogola ga shiyooli, asiideha.”
\s UKilisito mukhome kishila uMusa
\p
\v 19 UYeesu wáyitenekha kilogola wáaja, “Mumeenye kiija uMusa wávapeelaga avambuyeenyu indaji sa Nguluvi. Leelo kusiina umuunu yoyoona mu omwe, yuna ikisiyinatila indaji iso. Lino kwashi mwisakula kinibuda?”
\v 20 Ishipuga sha vaanu shamugomosesa shaajova, “Owe una lilungu! Wuli, yu naani yuna isakula kikubuda?”
\v 21 UYeesu wávagomosesa wáaja, “Nikhagahile ilibikha limo hela mu lijuva lya Sabaato, woona omwe mwaswigaga.\f + \fr 7:21 \xt Yimba mu litaafili lya Yohana 5:1-15.\f*
\v 22 Loleeli, uMusa wávalajisaaga omwe kivayinjisa ijando\f + \fr 7:22 \fq Kivayinjisa ijando: \ft Yimba iliswi \fqa Kiyinjila ijando\fqa* mu Maswi aMahensa.\f* avaswamu veenyu (hata nda avambuye vaveene vina vayansaaga ingʼoma iyi, pina uMusa asinayinse). Omwe muna ngʼoma iya kivayinjisa ijando avaswamu veenyu hata mu lijuva lya Sabaato.
\v 23 Nda mwijimba kisiyinatila indaji sa Musa, kivayinjisa ijando avaswamu veenyu mu lijuva lya Sabaato, lino kwashi mukinikhalalila one, kimuponia umuunu mu lijuva lya Sabaato?
\v 24 Musikhamuhigaji umuunu kwa gina giwonekha kunja, ila muhigaji umuunu kwa kiyinatila ishiyooli.”
\s Avaanu viposania viija uYeesu yu Mukulusaaji
\p
\v 25 Baheene avaanu vanji ku Yelusalemu vayansa kiposania viijova, “Wuli, umuunu uyu asili yumwene yuna avakhome visakula kimubuda?
\v 26 Loleeli lino! Iminsiyaano ilogola bahawuvalafu, leelo aveene vasilogola shoshoona. Wuli, avakhome veesu vangava vihiiva kiija uyo yu Mukulusaaji yuna uNguluvi wátahisaaga kimufilikha?\f + \fr 7:26 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f*
\v 27 Yisikwiliile kwa kiiva uMukulusaaji\f + \fr 7:27 \fq UMukulusaaji: \ft Kwa Shiyunaani yiyandiikhwe \fqa Kilisito\fqa*. \f* pina akhayinsa, kusiina umuunu yuna akhamanya kuna ahumile, leelo ose timeenye kuna ahumile umuunu uyu!”
\p
\v 28 UYeesu wávagomosesaaga iliswi ili pina akhandi imanyisa mu lukeeke lwa nanda imbaagule, akhalogwele bahawuvalafu wáaja, “Shiyooli munimeenye one, khanji mukumeenye kuna nihumile. One nisikhayinsile kwa wutawulilwa wangu! Leelo uNguluvi yuna anifiliishe, wa shiyooli. Omwe musimumeenye.
\v 29 Leelo one nimumeenye kwa kiiva nihumile kunyaakwe, khanji yumwene yuna anifiliishe kunyeenyu.”
\v 30 Baheene avaanu awo vasakula kimukhata, leelo kusiina umuunu yuna akhandi akwiliile kijela kimukhata, kwa kiiva uluhaavi lwakwe lukhandi lusinaafishe.
\s Avasulukhali vifilikhwa kimukhata uYeesu
\p
\v 31 Leelo avaanu vinshi vina vakhandi pala vamuhuviilila uYeesu. Avaanu awo vakhandi viijova kiija, “UMukulusaaji\f + \fr 7:31 \fq UMukulusaaji: \ft Kwa Shiyunaani yiyandiikhwe \fqa Kilisito\fqa*. \f* nda akhayinsa, akhagaha amabikha minshi kishila gina agahile uyu uYeesu?”
\p
\v 32 Baaho aVafalisaayo vavapulikha avaanu vipwepelana amaswi ago, ulwa Yeesu. Lino aveene lumo na vatambule avakhome, vavafilikha avasulukhali, kiija vamukhate uYeesu.
\v 33 Baheene uYeesu wávajovela avaanu vala wáaja, “Nikhava noomwe kwa luhaavi lufupi hela, baheene nikhawuukha na kitina kwa yula yuna anifiliishe.
\v 34 Mukhanisakula leelo musikhanyaaga, khanji musikwiliile kiyinsa kuna nikhava nikwali.”
\p
\v 35 Baheene avakhome va Vayahuudi vaposania vaveene vaajova, “Wuli, umuunu uyu iiluta kwi kuna ose tisikwiliile kimwaga? Wuli, isakula kiluta kwa Vayahuudi vina vapalankheene vali mu majumbi ga vina vasili Vayahuudi? Wuli, asiive iiluta kivamanyisa awo?
\v 36 Wuli, isakula kitujovela shi kwa maswi gaakwe gina iijova, ‘Mukhanisakula, leelo musikhanyaaga, khanji musikwiliile kiyinsa kuna nikhava nikwali’?”
\s UYeesu imanyisa ulwa Numbula uMunofu
\p
\v 37 Ilisiku lya wudugo ilya shiwungo sha fiyumba, likhandi lisiku likhome. Baaho uYeesu wáyiima mu lukeeke lwa nanda imbaagule iya kifuunyila, wákhoosa ishawuti bahawuvalafu wáaja, “Omwe nda mukhawushiilwe amalenga, yinsi kunyangu mungʼwe.\f + \fr 7:37 \fq Omwe nda mukhawushiilwe amalenga, yinsi kunyangu mungʼwe: \ft Mu lisiku lya shiwungo sha fiyumba, aVayahuudi vakhandi vikimufuunya uNguluvi inoonya, na kiiva nu luuju kiija uNguluvi wávapeelaga avambuyaanave amalenga mu luvanda. \xt Yimba mu litaafili lya Kihuma 17:1-7; Luvaso 20:1-11\xt*. UYeesu ikuviilisa kiija, umwene yu shisansa sha malenga aga shiyooli.\f*
\v 38 AMayandikhwa aManofu giijova, umuunu yoyoona yuna ikinihuviilila one, akhava ni shisansa sha malenga kwa winshi mandu mu numbula yaakwe.”\f + \fr 7:38 \xt Yimba mu litaafili lya Isaaya 44:3; 55:1; 58:11.\f*
\v 39 UYeesu akhandi ilogola ulwa Numbula uMunofu, yuna avaanu woona vina vikimuhuviilila uYeesu, vakhamuposheela. Uluhaavi ulo, uNguluvi akhandi asinamufilishe uNumbula waakwe kuveene, kwa kiiva uNguluvi akhandi ashaanali kiwonensa bahawuvalafu uwutupikho wa Yeesu.
\s Avaanu vibagunkhana kwa kiiva ya Yeesu
\p
\v 40 Avaanu avanji va shipuga shila vaganaga kipulikha injowo iso, vayansa kilogola viijova, “Shiyooli, umuunu uyu mukuwamalago yuna timuheepile kihuma kwa Nguluvi.”\f + \fr 7:40 \xt Yimba mu litaafili lya Luuju lwa Ndaji 18:15-22.\f*
\v 41 Avaanu avanji vaajova, “Umuunu uyu yu Mukulusaaji.” Leelo avanji vaajova, “Ndaali, uMukulusaaji yuna uNguluvi wátahisaaga kimufilikha\f + \fr 7:41 \fq UMukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. \f* asikwiliile kihuma ku nyi ya Galilaya.
\v 42 Wuli, aMayandikhwa aManofu gasiijova kiija uMukulusaaji\f + \fr 7:42 \fq UMukulusaaji: \ft Kwa Shiyunaani yiyandiikhwe \fqa Kilisito\fqa*. \f* akhahuma mu shikholo sha mutwa uDawudi?\f + \fr 7:42 \fq Shikholo sha mutwa uDawudi: \ft Yimba iliswi \fqa Dawudi\fqa* mu Maswi aMahensa. \f* Khanji kiija akhasawa ku Betelehemu, ku lijumbi lina uDawudi wásawaagwa?”\f + \fr 7:42 \xt Yimba mu litaafili lya 2 Samweli 7:12; Mikha 5:2.\f*
\v 43 Ndeeno, avaanu vabagunkhana kwa kiiva ya Yeesu.
\v 44 Avanji visakulaga kimukhata, leelo kusiina umuunu yuna akhandi akwiliile kijela kimukhata.
\s Avakhome va Vayahuudi vasikimuhuviilila uYeesu
\p
\v 45 Kuwudugo avasulukhali vaatina khanji kwa vatambule avakhome na Vafalisaayo, vasamukhata uYeesu. Lino vavaposa vaajova, “Kwashi musamukhata uYeesu na kimuleeta kunyeesu?”
\v 46 Avasulukhali vala vavagomosesa vaajova, “Kusiina umuunu uyunji yuna akwiliile kilogola ngaja shina ilogola umuunu yula.”
\v 47 Vavaposa vaajova, “Wuli, wávajanga na yuumwe?
\v 48 Wuli, akwali umuyimililaaji yoyoona awu uMufalisaayo hata yumo, yuna wámuhuviilila?
\v 49 Kusiina, leelo shi shipuga hela sha vaanu vina vasisimeenye indaji sa Musa, vaveene vina vikimuhuviilila. Ava, vayijiilwe.”
\p
\v 50 Baheene uNikodeemu, umunyaayumo wa vakhome wa Vafalisaayo, yuna ilisiku limonga paashilo wálutile kwa Yeesu, wávaposa avayine wáaja,
\v 51 “Wuli, indaji seesu sitawula kimuhiga umuunu pina tisinaatale kimupuliisa tangusiina na kimanya gina wáagaha?”
\v 52 Aveene vamugomosesa uNikodeemu vaajova, “Wuli, na yuuwe uhumile ku Galilaya? Luta uyimbe khanji wunofu aMayandikhwa aManofu, baheene usiimanye kiija kusiina umukuwamalago yuna akwiliile kihuma ku Galilaya.” [\v 53 Baheene avaanu woona vaawuya kunyaanave.
\c 8
\s Uwashimaayi yuna wákhatwagwa uwugoni
\p
\v 1 Leelo uYeesu wáwuukha mu lukeeke lwa nanda imbaagule iya kifuunyila, wáaluta ku shidunda shina shikhandi shitambulwa shidunda sha Miseyituni.
\v 2 Ulwamilaawu njine pina kwasha, uYeesu wáaluta khanji wáyinjila mu lukeeke lwa nanda imbaagule iya kifuunyila. Avaanu woona vaaluta kunyaakwe, baheene wáakhala na kiyansa kivamanyisa.
\v 3 Avamanyisaaji va ndaji sa Musa\f + \fr 8:3 \fq Avamanyisaaji va ndaji sa Musa: \ft Yimba iliswi \fqa Vamanyisaaji va ndaji sa Musa\fqa* mu Maswi aMahensa.\f* na Vafalisaayo, vamutwala kwa Yeesu uwashimaayi yumonga yuna wákhatwagwa uwugoni, vamuviikha paakhati naakhati ya shipuga sha vaanu.
\v 4 Lino vamujovela uYeesu vaaja, “Wee Mumanyisaaji, uwashimaayi uyu wáakhatwa uwugoni.
\v 5 UMusa mu ndaji saakwe, wátulajisaaga kimubuda uwashimaayi ngaja uyu, kwa kimuhuda na mangʼanga.\f + \fr 8:5 \xt Yimba mu litaafili lya Njowo sa Valaawi 20:10; Luuju lwa Ndaji 22:22-24.\f* Lino owe wiija wuli?”
\v 6 Aveene vakhandi vikimuposa ndeeno kwa kimujela, kiija vapate insila iya kimusitaakha. Leelo uYeesu wásungama wáyandikha nu ludole lwakwe pansi pa nyi.
\v 7 Pina vikiyitenekha kimuposa, uYeesu wáyiinukha wávagomosesa wáaja, “Nda kuna muunu yoyoona kunyeenyu, yuna asinajelaje kigaha uwunansi hata gwalimo, uyo ave wa wutasi kimuhuda ni lingʼanga uwashimaayi uyu.”
\v 8 UYeesu wásungama khanji pansi, wáyandikha pa nyi.
\p
\v 9 Avaanu vina vamusitaakhaga vaganaga kipulikha ago, vayansa kiwuukha yumo yumo, kiyansisa avagosiivaha mbakha avajeleelo. Kuwudugo uYeesu wásigala mwene duguli nu washimaayi yula, yuna akhandi ayiimile pamwene.
\v 10 Baheene uYeesu wáyiima, wámuposa uwashimaayi wáaja, “Vali kwi vina vikikusitaakha? Wuli, kusiina yoyoona yuna wásigala, kiija akuhije?”
\v 11 Wámugomosesa wáaja, “Eena mutwa, kusiina yoyoona.” Lino uYeesu wámujovela wáaja, “Na yuune nisikikuhiga. Lutaga, leelo kiyansisa iminsiyaano, usikhagahaga khanji uwunansi.”]\f + \fr 8:11 \ft Amaswi aga, gakusiina mu mayandikhwa agamonga amakuulu. \f*
\s UYeesu wuvalafu wa nyi soona
\p
\v 12 Lino uYeesu wáyitenekha kilogola khanji ni shipuga shila wáaja, “One nili wuvalafu kwa vaanu woona. Umuunu yoyoona yuna ikinifwata one, asikhaluta mu nshiisi kaa, leelo akhava nu wuvalafu wuna wukimulongosa mu wuumi wa shiluta.”
\v 13 AVafalisaayo vamujovela uYeesu vaajova, “Uwubedelo waakho wusili wa shiyooli, kwa kiiva owe ukiyibedela yuuwe.”
\v 14 UYeesu wávagomosesa wáaja, “Hata nda nive nikiyibedela yuune, uwubedelo wangu wa shiyooli, kwa kiiva nikumeenye kuna nihumile, khanji nikumeenye na kuna niiluta. Leelo omwe musikumeenye kuna nihumile na kuna niiluta.
\v 15 Omwe mukinihiga one kwa mahiiva ga vaanu, leelo one nisikimuhiga yoyoona.
\v 16 Leelo one nda nikimuhiga umuunu, nikimuhiga kwa shiyooli, kwa kiiva nisili yuune duguli, leelo niiva nu Daada yuna anifiliishe.
\v 17 Mu ndaji seenyu yiyandiikhwe kiija, uwulunjikhaaji wa vaanu vavili, wuhuviililwa kiiva wa shiyooli.\f + \fr 8:17 \xt Yimba mu litaafili lya Luuju lwa Ndaji 19:15.\f*
\v 18 One nikiyibedela yuune, woope uDaada yuna anifiliishe, ikinibedela.”
\p
\v 19 Baheene aVafalisaayo vamuposa uYeesu vaajova, “Wuli, uDaada waakho ali kwi?” UYeesu wávagomosesa wáaja, “Musinimeenye one, nayu Daada wangu woope musimumeenye. Mwamuveesaje munimeenye one, ndi mwava mumumeenye nayu Daada wangu.”
\v 20 UYeesu wálogolaga goona ago, pina akhandi imanyisa mu lukeeke lwa nanda imbaagule iya kifuunyila, pa luvala luna vakhandi viviikha amasandikho ga hela. Leelo kukhandi kusiina umuunu uwa kimukhata, kwa kiiva uluhaavi lwakwe lukhandi lusinaafishe.
\s UYeesu ilogola ulwa mfwa yaakwe
\p
\v 21 Ndeeno, uYeesu wávajovela khanji aVafalisaayo vala wáaja, “One niiluta, omwe mukhanisakula, leelo omwe mukhafwa musinalambiisile uwunansi weenyu. Omwe musikwiliile kiyinsa kuna nikhava nikwali.”
\v 22 Lino aVayahuudi vayansa kiposania viijova, “Kwashi ilogola kiija tisikwiliile kimufwata kuna iiluta? Wuli, iiluta kiyibuda mwene?”
\v 23 UYeesu wáyitenekha kivajovela wáaja, “Omwe muhumile pansi panu, leelo one nihumile kwa Nguluvi. Omwe muli va mu nyi iyi, leelo one nisili wa mu nyi iyi.
\v 24 Lulwene luna nikivajovela kiija, mukhafwa musinalambiisile uwunansi weenyu. Lino nda musikinihuviilila kiija, ‘One Yuune,’\f + \fr 8:24 \fq One Yuune: \ft Apa uYeesu ikiyijova ngaja shina uNguluvi ikiyijova mu Lufingo uLukuulu. \xt Yimba mu litaafili lya Kihuma 3:14; Isaaya 43:10.\f* mukhafwa musinalambiisile uwunansi weenyu.”
\p
\v 25 Ino vamuposa uYeesu vaajova, “Owe yuuwe naani?” UYeesu wávagomosesa wáaja, “Kihuma ulwamwandi pina nimanyisa, navajovela kiija, one yuune naani.
\v 26 Ninago minshi gina naali nikwiliile kivajova na kivahiga omwe, leelo nisiigaha ndeeno. Kiiva one nikivajovela avaanu woona imola sila hela, sina nipulikha kihuma kwa Daada. Uyo yumwene yuna wánifilikhaga, khanji wa shiyooli.”
\p
\v 27 Aveene vasikhandi vameenye kiija, uYeesu akhandi ilogola nawo ulwa Daada, uNguluvi waakwe.
\v 28 UYeesu wákuviilisa wáaja, “Pina mukhamunyenyula uLusawo lwa Muunu kiija mumubude, baheene mukhanimanya kiija yuune. Khanji mukhamanya kiija goona gina nikigasenga, nisikigasenga kwa wutawulilwa wangu, leelo nikigalogola hela gala gina uDaada wánimanyisaaga.
\v 29 Uyo yuna anifiliishe ali lumo noone. Asinileshile yuune duguli, kwa kiiva uluhaavi loona nisenga gina gikimushendeefya.”
\p
\v 30 UYeesu wáganaga kilogola ago, avaanu vinshi vamuhuviilila.
\s UNguluvi ikivapeela avaanu uwuyeeshelo
\p
\v 31 Baheene uYeesu wávajovela aVayahuudi vala vina vamuhuviliile wáaja, “Nda mukigayinatila amaswi gangu, shiyooli musiive vamanyisiwa vangu.
\v 32 Khanji musishimanye ishiyooli. Lino kwa nsila ya shiyooli isho, uNguluvi iyinsa kivapeela uwuyeeshelo.”
\p
\v 33 Baheene aveene vamuposa vaajova, “Ose tili shisafi sha Abulahamu.\f + \fr 8:33 \fq Abulahamu: \ft Yimba iliswi ili mu Maswi aMahensa.\f* Tisinajelaje kiiva vavanda va muunu yoyoona. Lino, kwashi ukitujova kiija tisiyiyeeshele?”
\v 34 UYeesu wávagomosesa wáaja, “Shiyooli nikivajovela kiija, umuunu yoyoona yuna ikiyitenekha kigaha uwunansi, iiva muvanda wa wunansi.\f + \fr 8:34 \xt Yimba mu litaafili lya Valuumi 6:12-23.\f*
\v 35 Umuvanda asiikhala mu nanda ya mutwa waakwe nsiku soona, leelo umwana wa mutwa uyo, yumwene isigala na kikhala mu nanda nsiku soona.
\v 36 Lino nda one Lusawo lwa Nguluvi, navapeela uwuyeeshelo mu wunansi weenyu, musiiva vavanda khanji, leelo musiive nu wuyeeshelo wa shiyooli.
\v 37 Nimeenye kiija omwe muli shisafi sha Abulahamu, leelo mwisakula kinibuda one, kwa kiiva mwikhaana kigahuviilila gina nikivamanyisa.
\v 38 One nikivajovela gina nikigaaga kwa Daada wangu, leelo omwe mukigasenga gina uwiheenyu avamanyiise.”
\p
\v 39 Aveene vamugomosesa uYeesu vaajova, “Ose, uwiheesu yu Abulahamu.” UYeesu wávajovela wáaja, “Nda shiyooli muli vaana va Abulahamu, ndi mukigasenga gina uAbulahamu akhandi ikigasenga.
\v 40 Lino leelo, mwisakula insila ya kinibuda, hata nive navajovela ishiyooli shina napulikhaga kihuma kwa Nguluvi. UAbulahamu asagahile ngaja gina mwisakula kinigahila one.
\v 41 Injendo seenyu sina munaso, siihuma kwa wiheenyu uyunji.” AVayahuudi vala vamugomosesa uYeesu vaajova, “Ose tisili vaana vina tasawaagwa kwa wugoni, leelo uNguluvi mwene duguli yu Wiheesu.”
\v 42 UYeesu wávagomosesa wáaja, “Nda uNguluvi wáali ave Wiheenyu, lino mwali mwiva munigeene. Kiiva one nahumaga kwa Nguluvi, lino nili panu. One nisikhayinsile kwa wutawulilwa wangu, leelo yu Nguluvi yuna wánifilikha.
\v 43 Kwashi musiimanya gina nilogola? Kwa kiiva mwikhaana imola sangu.
\v 44 Omwe muli va wiheenyu uShetaani, shiisho khanji na yuumwe, mwisakula kisenga gina uwiheenyu isakula. UShetaani mubudaaji wiila, khanji asigeene kiyinatila ishiyooli, kwa kiiva angaya shiyooli mu numbula yaakwe. UShetaani ilogola wudehi, iyo ngʼoma yaakwe kwa kiiva umwene mudehi, khanji yu wihaanave wa vadehi woona.
\v 45 One nikivajovela aga shiyooli, kwa kiiva ya ilyo, musikinihuviilila.
\p
\v 46 “Yu naani mu omwe yuna akwiliile kiwonensa kiija, one nili munansi? Nda gina nikivajovela ga shiyooli, lino kwashi musikinihuviilila?
\v 47 Umuunu yuna wa Nguluvi ipulikha amaswi ga Nguluvi, leelo omwe musikigayinatila gina uNguluvi ilogola, kwa kiiva omwe musili vaanu vaakwe.”
\s UYeesu mukhome kishila uAbulahamu
\p
\v 48 AVayahuudi vamuposa uYeesu vaajova, “Wuli, tisiijova shiyooli kiija owe uli Musamaliya, khanji una lilungu?”
\v 49 UYeesu wávagomosesa wáaja, “One nigaya lilungu. One nikimutiila uDaada wangu, leelo omwe musikinitiila one.
\v 50 One nisisakula kiija omwe munitupishe, leelo akwali yuna isakula kinitupikha, khanji yumwene yuna akhava Muhigaaji wa shiyooli.
\v 51 Shiyooli nikivajovela, umuunu yoyoona yuna ikigayinatila amamanyiso gina nimanyisa, uyo asikhafwa shiluta.”
\p
\v 52 Ino aVayahuudi vamujovela uYeesu vaajova, “Lino taamanya kiija owe una lilungu! UAbulahamu wáfwisaga, avakuwamalago woope vafwile. Leelo owe wiijova, ‘Umuunu yoyoona yuna ikigayinatila gina nimanyisa, asikhafwa shiluta.’
\v 53 Wuli, owe ukiyigaha mukhome kimushila umbuyeesu uAbulahamu? Umwene wáfwisaga, woope avakuwamalago vafwisaga. Wuli, owe ukiyigaha yuuwe naani?”
\v 54 UYeesu wávagomosesa wáaja, “Nda nikiyitupikha yuune, kiyitupikha kwangu kungaya nsengo yoyoona. Leelo uDaada, yuna omwe mwijova kiija yu Nguluvi weenyu, yumwene yuna ikinitupikha one.
\v 55 Hata lino musinamumanye uNguluvi, leelo one nimumeenye. Nda nijove kiija nisimumeenye uNguluvi, lino hambi niiva mudehi ngaja omwe. Leelo one nimumeenye uNguluvi, khanji na gina ilogola, nikigayinatila.
\v 56 Umbuyeenyu uAbulahamu wáshendeevile mandu wáganaga kimanya kiija, one nikhayinsa. Akhandi ngaja anyaajile, wáshendeevile mandu.”
\p
\v 57 Baheene aVayahuudi vamujova uYeesu vaaja, “Owe usinaafise maakha mashumi gasaanu, lino ukhamwajile uAbulahamu shihwana wuli?”
\v 58 UYeesu wávagomosesa wáaja, “Shiyooli nikivajovela, one nikhandi nikwali kihuma uAbulahamu asinaasawe.”\f + \fr 8:58 \fq One nikhandi nikwali kihuma uAbulahamu asinaasawe: \ft Apa uYeesu wálitambulaga ilitaawa lya Nguluvi ngaja shina liyandiikhwe mu litaafili lya \xt Kihuma 3:14; Isaaya 43:10.\f*
\v 59 AVayahuudi vaganaga kipulikha ago, vatoola amangʼanga kiija vamuhude na kimubuda, leelo uYeesu wátyega, wápoola mu lukeeke lwa nanda imbaagule iya kifuunyila.
\c 9
\s UYeesu iiponia umupofu
\p
\v 1 Lino, ilisiku limonga uYeesu pina akhandi ijenda, akhamwajile umuunu yumonga yuna wásaviilwe mupofu.
\v 2 Avamanyisiwa vaakwe vamuposa vaaja, “Wee Mumanyisaaji, umuunu uyu wásawaagwa mupofu kwa kiiva ya wunansi wa naani? Waakwe yumwene awu wa vasafi vaakwe?”\f + \fr 9:2 \ft AVayahuudi vihuvililaga kiija, uwupofu nu wulema wumonga fiihuma kwa Nguluvi, kwa kiiva ya wunansi wa mutamu awu munyaayumo wa vambuyaanave. \xt Yimba mu litaafili lya Kihuma 20:5.\f*
\v 3 UYeesu wávagomosesa wáaja, “Uyu asili mupofu kwa kiiva ya wunansi waakwe, awu wa vasafi vaakwe. Leelo wásawaagwa mupofu kiija, ingufu sa Nguluvi siwoneshe kwa vaanu shina sisenga insengo mu wiikhasi waakwe.
\v 4 Tisakulwa kisenga insengo ya Nguluvi yuna anifiliishe, pina kushaanali minsi. Ishilo shiyinsa, pina tisikwiliile kisenga insengo isi.
\v 5 Uluhaavi luna nipili mu nyi iyi, one nili wuvalafu kwa vaanu woona, uwuvalafu wumulikha paminsi.”
\p
\v 6 UYeesu wáganaga kilogola ago, wáfuunya amata pansi pa lilongo, wáafuvanga amatope, wámupakha umupofu yula, mu meeho.
\v 7 Baheene wámujovela umupofu yula wáaja, “Luta uyishuule ku meeho, mu lilamba lya Silowamu.” (Silowamu, uluganulo lwakwe, yuna afiliikhwe.) Baaho umupofu yula, wáaluta wáyishuula ku meeho, wádaamula, wáawuya kunyaakwe.
\p
\v 8 Lino avashegamani vaakwe na vanji vina vakhandi vikimwaga ulwamwandi pina ilomba lomba, vaposania vaajova, “Wuli, umuunu uyu asili yumwene yuna akhandi iikhala ilomba lomba?”
\v 9 Avanji vaajova, “Umuunu uyu, yumwene.” Avanji vaajova, “Umuunu uyu, asili yumwene, leelo ahwaneene mandu nu mwene.” Leelo umwene yuna akhandi mupofu wávajovela wáaja, “Shiyooli yuune.”
\v 10 Ino vamuposa vaajova, “Nda shiyooli yuuwe, ameeho gaakho gayansa wuli kiloleela?”
\v 11 Umwene wávagomosesa wáaja, “Umuunu yuna itambulwa Yeesu, wáfuunyaga amata pa lilongo, wálifuvanga ilitope, wánipakha mu meeho gangu. Baaho wánijovela wáaja, ‘Luta uyishuule ku meeho mu lilamba lya Silowamu.’ Baheene naaluta nayishuula ku meeho, nayansa kiloleela.”
\v 12 Vamuposa vaajova, “Wuli, umuunu uyo lino ali kwi?” Umwene wávagomosesa wáaja, “One nisimeenye kuna akwali.”
\s AVafalisaayo viseesa shina wáponisiwa //yuna akhandi mupofu
\p
\v 13 Lino avaanu vala vamutwala kwa Vafalisaayo, umuunu yuna ulwamwandi akhandi mupofu.
\v 14 Ino ilijuva ilyo lina uYeesu wáfuvaga ilongo na kimuponia umupofu yula, likhandi lijuva lya Sabaato.
\v 15 Baheene aVafalisaayo woope vamuposa umuunu yula vaajova, “Wuli, wayansa kiloleela shihwana wuli?” Wávagomosesa wáaja, “Umuunu yumonga wánipakha ilitope mu meeho, naagana kiyishuula ku meeho, nayansa kiloleela.”
\v 16 AVafalisaayo vamonga vaajova, “Umuunu yuna angagaha ngaja ndeeni, asikwiliile kihuma kwa Nguluvi, kwa kiiva iigaha gina gasiyiitikhwa mu lijuva lya Sabaato.” Leelo avamonga vaajova, “Wuli, umuunu umunansi akwiliile kigaha amabikha ago?” Baaho, vabagunkhana vaveene kwa vaveene.
\p
\v 17 Baheene aVafalisaayo vamuposa khanji vaajova, “Umuunu yuna wákuponia ameeho gaakho, wiijova wuli ulwa muunu uyu?” Umwene wávagomosesa wáaja, “One niiwona umuunu uyo kiija, mukuwamalago wa Nguluvi.”
\v 18 Leelo avakhome va Vayahuudi vasikhahuviliile kiija umuunu uyu yuna iloleela, akhandi asaviilwe mupofu. Baaho vavashemeela avasafi vaakwe.
\v 19 Vavaposa vaajova, “Wuli, umuunu uyu mwaneenyu? Nda mwaneenyu, mujinie kiija wásawaagwa mupofu. Nda shilushwali ndeeno, lino wáyansa wuli kiloleela?”
\v 20 Avasafi vaakwe vavagomosesa vaajova, “Ose tiijinia kiija, uyu shiyooli mwaneesu, khanji wásawaagwa mupofu.
\v 21 Leelo tisimeenye shina wáyansa kiloleela, khanji tisimumeenye nayu muunu yuna wámuponiaga ameeho gaakwe. Muposaaji yumwene, kwa kiiva woope muunu mukhome, akwiliile kilogola yumwene.”
\v 22 Avasafi vaakwe vakhalogwele ndeeno, kwa kiiva vakhandi vikivatiila avakhome vala va Vayahuudi. Avakhome awo vakhandi vapulinkheene kiija, umuunu yoyoona yuna iyiitikha kiija uYeesu yu Mukulusaaji yuna uNguluvi wátahisaaga kimufilikha,\f + \fr 9:22 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* vakhamudaga mu nanda saanave isa kifuunyila.
\v 23 Lulwene avasafi vaakwe vajovaga, “Muposaaji yumwene, kwa kiiva woope muunu mukhome, akwiliile kilogola yumwene.”
\p
\v 24 Lino avakhome va Vayahuudi vamushemeela khanji ulwa wuvili, umuunu yula yuna akhandi mupofu vamujovela vaaja, “Yiyiiga kwa Nguluvi ujove wilogola ga shiyooli! Ose timeenye kiija umuunu uyo yuna wákuponia, munansi.”
\v 25 Lino wávagomosesa wáaja, “One nisimeenye kiija umuunu uyo munansi, leelo nilimeenye liswi limo hela, kiija nikhandi mupofu, lino niloleela.”
\v 26 Lino vamuposa vaajova, “Wuli, umuunu uyo wágahaga shi? Wákuponia wuli ameeho gaakho?”
\v 27 Umwene wávagomosesa wáaja, “One navajovela imola iso, leelo musapuliisa. Lino kwashi mwisakula nivajovele khanji? Wuli, na yuumwe mwisakula kiiva vamanyisiwa vaakwe?”
\p
\v 28 Lino aveene vamuliga vaajova, “Maanyi owe, yuna uli mumanyisiwa wa muunu uyo! Leelo ose tili vamanyisiwa va Musa.
\v 29 Timeenye kiija uNguluvi wálogolaga nu Musa, leelo ulwa muunu uyo, tisimeenye na kuna ahumile.”
\p
\v 30 Umuunu yula wávagomosesa wáaja, “One niswiga mandu! Umwene wániponia ameeho gangu, leelo mushaanali musiimanya kiija ahumile kwi!
\v 31 Timeenye kiija uNguluvi asipulikha amafuunyo aga vanya wunansi,\f + \fr 9:31 \xt Yimba mu litaafili lya Sabuli 34:15-16; Mfitikho 15:29.\f* leelo ikimupulikha umuunu yoyoona yuna ikimuyinatila, na kigaha gina agageene.
\v 32 Kihuma pashiyanso sha nyi, tisinapulikhaje hata gwalimo kiija, umuunu wámuponia umuunu yuna wásawaagwa mupofu.
\v 33 Umuunu uyo wáali ave asihumile kwa Nguluvi, wáali asikwiliile kigaha ago.”
\v 34 Aveene vamugomosesa vaajova, “Owe wasawaagwa na kisungwa ngaja munya wunansi. Wuli, una wutawulilwa wushi uwa kitumanyisa ose?” Baheene vamudaga kihuma mu nanda iya kifuunyila.
\s Uwupofu uwa mu numbula
\p
\v 35 UYeesu wáganaga kipulikha kiija vamudaga umuunu uyo, wáaluta kimusakula. Wáganaga kimwaga, wámuposa wáaja, “Wuli, ukimuhuviilila uLusawo lwa Muunu?”
\v 36 Umuunu yula wámugomosesa wáaja, “Wee mutwa, nijovela uLusawo lwa Muunu yu naani, kiija nive nikimuhuviilila?”
\v 37 UYeesu wámugomosesa wáaja, “Owe wámwaga, khanji uyu yuna wilogola nawo, yumwene.”
\v 38 Umuunu yula wáaja, “Nikikuhuviilila, Mutwa.” Baaho wáfugama pa Yeesu na kimufuunya.
\p
\v 39 Lino uYeesu wámujovela wáaja, “One nikhayinsile mu nyi muno kihiga, kiija avapofu valoleele, khanji vina viloleela, vave vapofu.”
\v 40 AVafalisaayo avanji vina vakhandi pala, vaganaga kipulikha injowo iso, vamuposa vaajova, “Wuli, ukitujova yuuse, kiija tili vapofu?”
\v 41 UYeesu wávagomosesa wáaja, “Nda mwali muve vapofu, ndi musaava vanya wunansi. Lino omwe mwijova mwiloleela, ndeeno yiwonensa kiija mupili vanansi.”
\c 10
\s Ishihwano sha mudimaaji umunofu
\p
\v 1 UYeesu wáyitenekha kilogola kwa Vafalisaayo wáaja, “Shiyooli nikivajovela, umuunu yoyoona yuna asiyinjila mu lupanga lwa nkholo kishilila pa shikwilo, leelo iyinjilila panji, uyo iiva muhiiji khanji mupokhaaji.
\v 2 Leelo yuna iyinjilila pa shikwilo, uyo mudimaaji wa nkholo.
\v 3 Umuyangalilaaji wa lupanga, ikimudindulila ishikwilo umudimaaji uyo. Soope inkholo sikwiliile kipulikha ishawuti yaakwe. Umudimaaji ikiyishemeela shila nkholo kwa litaawa lyakwe na ikisilongosa kipoola kunja.
\v 4 Pina wásihumya kunja inkholo saakwe soona, umudimaaji uyo ilongola kumwandi, soope sikimufwata kwa kiiva siyimeenye ishawuti yaakwe.\f + \fr 10:4 \ft Mu ngʼoma sa Vayahuudi, avadimaaji va nkholo vakhandi vilongola kumwandi, inkholo sikimufwata kunyuma.\f*
\v 5 Inkholo sisikwiliile kimufwata umuhensa, ila sikimusiga kwa kiiva sisiyimeenye ishawuti yaakwe.”
\v 6 UYeesu wávajovelaga aVafalisaayo ishihwano ishi, leelo aveene vasikhalumeenye uluganulo lwa gala gina akhandi ikivajovela.
\p
\v 7 Lino uYeesu khanji wávajovela wáaja, “Shiyooli nikivajovela, one nili ngaja shikwilo isho, shina inkholo siyinjilila mu lupanga.
\v 8 Woona vina vanilongolaga vajovaga aveene vadimaaji va nkholo, vakhandi vahiiji khanji vapokhaaji, leelo inkholo sisikhavapuliishe.
\v 9 One nili ngaja shikwilo isho. Yoyoona yuna iyinjila mu lupanga kishilila kunyangu akhakulusiwa, khanji iiva nu wutawulilwa uwa kiyinjila na kihuma, kiluta ku masole amanofu.
\v 10 Umuhiiji iyinjila mu lupanga kwa lugulumilo lwa kihiija inkholo hela, kibuda na kinanganga. Leelo one nayinsaga kiija, vave nu wuumi, khanji vave nawo kwa winshi.
\p
\v 11 “One nili mudimaaji munofu wa nkholo. Umudimaaji umunofu, iiva ayipinyile kiwuyasa uwuumi waakwe, kwa kiiva ya nkholo saakwe.\fig |lb00001c.jpg|col|||Umudimaaji umunofu|10:11\fig*
\v 12 Umusenga nsengo yuna asili mudimaaji wa nkholo, khanji inkholo sisili saakwe, nda ayaaje imbwawa yiyinsa, iisiga na kisilekha inkholo seene duguli. Baheene imbwawa yikisikhata inkholo simonga, isinji sipalankhana.
\v 13 Umusenga nsengo iisiga, kwa kiiva inkholo iso sisili saakwe, lulwene asikisiyangalila.
\v 14 One nili mudimaaji munofu wa nkholo. Nisimeenye wunofu inkholo sangu, soope sinimeenye,
\v 15 ngaja uDaada shina animeenye, na yuune nimumeenye. Shiisho ndeeno na yuune niiva niyipinyile kiwuyasa uwuumi wangu, baheene inkholo sangu sisikhayagaga.
\v 16 One nina nkholo isinji sina sisili mu lupanga ulu, soope nisakulwa nisilongose. Inkholo iso soope, sisiyimanye ishawuti yangu. Ndeeno, hambi siiva shipuga shimo nu mudimaaji yumo.
\p
\v 17 “UDaada ikinigana, kwa kiiva nikiwuyasa uwuumi wangu, kiija niwupate khanji.
\v 18 Kusiina umuunu yuna akwiliile kipokha uwuumi wangu. One yuune yuna nihaagula kiwuyasa uwuumi wangu. One nina wutawulilwa uwa kiwuyasa uwuumi wangu, leelo khanji nina wutawulilwa uwa kiiva muumi khanji. Yu Daada yumwene yuna wánilajisaaga kigaha ndeeno.”
\v 19 Vaganaga kipulikha amaswi ago, aVayahuudi vabagunkhana khanji vaveene kwa vaveene, kiiva ya mamanyiso ago.
\v 20 Vinshi mu veene valogola vaajova, “Uyu ana lilungu lina limupeelile ulukwale. Ndeeno, musikhamupulisaaji.”
\v 21 Leelo avamonga vakhaania vaajova, “Amaswi ago gasiihuma kwa muunu yuna ana lilungu. Wuli, ililungu likwiliile kimuponia umupofu kiija aloleele?”
\s Avaanu vinshi vikimukhaana uYeesu
\p
\v 22 Ino, lwafikha uluhaavi ulwa shiwungo sha Vayahuudi isha kikumbukha kidindula inanda imbaagule kula ku Yelusalemu. Uluhaavi ulo, lukhandi lwa shipepo.
\v 23 UYeesu akhandi ijenda mu lukeeke lwa nanda imbaagule iya kifuunyila, luna lukhandi lutambulwa Nsila yina niime iya Selemaani.
\v 24 AVayahuudi avamonga vamupilima vamuposa vaajova, “Wuli, usitulafye mu numbula seesu mbakha yooli? Nda yuuwe Mukulusaaji yuna uNguluvi wátahisaaga kimufilikha,\f + \fr 10:24 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* tujovela bahawuvalafu.”
\v 25 Leelo uYeesu wávagomosesa wáaja, “One navajovela kiija yuune naani, leelo omwe mwikhaana kinihuviilila. Amabikha gina niigaha kwa wutawulilwa wa Daada, gageene gina gikinibedela kiija one yuune naani.
\v 26 Leelo mwikhaana kinihuviilila, kwa kiiva musili va shipuga sha nkholo sangu.
\v 27 Inkholo sangu sipulikha ishawuti yangu. One nisimeenye wunofu, soope sikinifwata.
\v 28 One nikisipeela inkholo sangu uwuumi wa shiluta, na sisikhayaga kaa. Khanji kusiina umuunu yuna akwiliile kisipokha kwa ngufu mu mawokho gangu.
\v 29 UDaada yuna anipeelile iso, mukhome kishila woona. Lino, kusiina umuunu yuna akwiliile kisipokha mu mawokho gaakwe.
\v 30 One nu Daada tili shiinu shimo.”
\p
\v 31 Lino aVayahuudi vamonga vaganaga kipulikha ago, vayansa khanji kitoola amangʼanga, kiija vamuhude na kimubuda uYeesu.
\v 32 Leelo uYeesu wávajovela wáaja, “Navawonensa insengo nyinshi inofu sina nisisenjile kwa wutawulilwa wa Daada. Nsengo nshi yina yikivagaha omwe, munihude na mangʼanga?”
\v 33 AVayahuudi vamugomosesa vaajova, “Tisisakula kikuhuda na mangʼanga kwa kiiva ya kisenga amanofu, leelo kwa kiiva ukimutofola uNguluvi. Kwa kiiva owe ukiyijova Nguluvi, humbe na yuuwe uli muunu ngaja avaanu avanji!”
\v 34 UYeesu wávagomosesa wáaja, “Wuli, yisiyandiikhwe mu Mayandikhwa aManofu kiija, uNguluvi wájovile, ‘Omwe muli manguluvi’?\f + \fr 10:34 \xt Yimba mu litaafili lya Sabuli 82:6.\f*
\v 35 Yiyandiikhwe mu Mayandikhwa aManofu kiija, avaanu vina vaposheelile iLiswi lya Nguluvi, uNguluvi wávajovaga kiija manguluvi. Na yuuse timeenye kiija, gina gayandiikhwe mu Mayandikhwa aManofu ga shiyooli nsiku soona.
\v 36 Wuli, kwashi mwijova one nikimuliga uNguluvi pina niijova kiija, ‘One nili Lusawo lwa Nguluvi’? UDaada yumwene yuna anibagwile na kinifilikha mu nyi.
\v 37 Nda nisisenga insengo sa Daada sina isenga, apo baheene musikhanihuvililaga.
\v 38 Leelo nda nisenga insengo sina uDaada ikisisenga, hata nda musihuviilila gina nilogola, lino huvililaji insengo iso. Kwa nsila iyo, baheene musiimanye kiija uDaada ali munyangu, na yuune nili mwa Daada.”
\v 39 Lino aVayahuudi vamonga vaganaga kipulikha ago, vakhandi visakula kimukhata khanji, leelo uYeesu wávapulumukha mu mawokho gaanave.
\p
\v 40 Baheene uYeesu wáaluta khanji ku mwambwa ya mukhoga gwa Yolodani, wáafikha uluvala luna uYohana akhandi itwinia avaanu ulwamwandi, ukho wáakhala kwa luhaavi.
\v 41 UYeesu pina ali kukula, avaanu vinshi vamulutila na kilogola vaveene vaajova, “UYohana asikhagahile shimanyilo shoshoona, leelo imola soona sina akhandi iijova ulwa Yeesu, sikhandi sa shiyooli.”
\v 42 Ndeeno, avaanu vinshi vamuhuviilila ukho.
\c 11
\s Imfwa ya Laasalo
\p
\v 1 Wáali akwali umuunu yumonga ilitaawa lyakwe itambulwagwa Laasalo. Umuunu uyo wáali mutamu na akhandi iikhala ku lujinji lwa Betaniya lumo na vawulumbu vaakwe, uMaliya nu Malita.
\v 2 UMaliya uyo akhandi wulumbu waakwe uLaasalo, yumwene yuna wámususuutaga uMutwa uYeesu amafuta aga mununsi munofu na kimufyangula amagulu ni nyele saakwe.\f + \fr 11:2 \xt Yimba mu litaafili lya Yohana 12:1-8.\f*
\v 3 Baheene uMaliya nu Malita valajisa imola kwa Yeesu vaajova, “Wee Mutwa, tikikujovela kiija umugani waakho uLaasalo, mutamu.”
\v 4 UYeesu wáganaga kipulikha imola iso wáaja, “Uwutamu uwo wusili wa kimubuda, leelo wa kiwonensa uwutupikho wa Nguluvi, baheene avaanu vanitiile one Lusawo lwakwe uNguluvi, kishilila uwutamu uwo.”
\p
\v 5 UYeesu wávaganaga mandu uMalita na valukholo lwakwe uMaliya nu Laasalo.
\v 6 Leelo uYeesu pina wápulikhaga kiija uLaasalo mutamu, wáyonjelesa nsiku sivili kikhala uluvala ulo.
\v 7 Lino saganaga kishila nsiku sivili, uYeesu wávajovela avamanyisiwa vaakwe wáaja, “Tilute khanji ku Yudeya.”
\v 8 Avamanyisiwa vaakwe vamugomosesa vaajova, “Wee Mumanyisaaji, gologolo baaha aVayahuudi vamonga vakhandi visakula kikuhuda na mangʼanga kiija ufwe. Lino kwashi wisakula kiluta khanji kuukho?”
\p
\v 9 UYeesu wávagomosesa wáaja, “Wuli, ishiminsi shingaya masala ishumi na gavili? Umuunu nda ijenda paminsi, asikwiliile kikuvala iligulu lyakwe, kwa kiiva uwuvalafu wumulikha fyona.
\v 10 Leelo yuna ijenda paashilo ikuvala, kwa kiiva uwuvalafu uwa kimutanga, wukusiina.”
\p
\v 11 UYeesu wáganaga kilogola ago, wáyitenekha kivajovela avamanyisiwa vaakwe wáaja, “Umumanyi weesu uLaasalo agonile utulo, leelo niiluta kimulamusa.”
\v 12 Lino avamanyisiwa vaakwe vamugomosesa vaajova, “Wee Mutwa, nda agonile utulo, asilamushe.”
\v 13 Leelo uYeesu apa akhandi ameenye kiija shiyooli uLaasalo afwile, leelo avamanyisiwa vaakwe vakhandi vihiiva kiija iijova agonile utulo.
\v 14 Ndeeno uYeesu wávajovela bahawuvalafu wáaja, “ULaasalo afwile.
\v 15 Leelo one nishendeeva kiija nisikhandi nikwali pina uLaasalo iifwa, baheene omwe munihuviilile mandu. Lino, yinsi tilute kunyaakwe.”
\v 16 Lino umumanyisiwa yumonga ilitaawa lyakwe Tomasi yuna vakhandi vikimutambula Lipasa, wávajovela avamanyisiwa vayine wáaja, “Na yuuse tilutaje, kiija tifwe lumo nu mwene.”
\s UYeesu ilogola nu Malita
\p
\v 17 Lino uYeesu wáganaga kifikha ku Betaniya, wáawona uLaasalo amalile nsiku sina mu lijooja.
\v 18 Kihuma mu lujinji lwa Betaniya mbakha ku Yelusalemu kukhandi kuna wutali wa kilomiita sitatu ndeeni.
\v 19 Ndeeno, aVayahuudi vinshi kihuma ku Yelusalemu vakhandi viyinsa ku Betaniya kivahunjila uMalita nu Maliya, kwa kiiva ya shivembo sha wulumbu waanave uLaasalo.
\p
\v 20 Lino uMalita wápulikha kiija uYeesu ali mu nsila, wáahuma kunja kiluta kimuposheela, leelo uMaliya wásigala mukhati mu nanda.
\v 21 UMalita wámujovela uYeesu wáaja, “Wee Mutwa, nda waali uveesaje baaha, uwulumbu wangu ndi asaafwa.
\v 22 Leelo hata lino nimeenye kiija, shoshoona shina usimulombe uNguluvi, asikupeele.”
\p
\v 23 Baheene uYeesu wámugomosesa wáaja, “Uwulumbu waakho asifyushe na kiiva muumi khanji.”
\v 24 UMalita wáaja, “Wee Mutwa, nimeenye kiija uNguluvi pina akhavafyusa avaanu woona mu lisiku ilya kihigwa inyi, woope akhafyukha na kiiva muumi khanji.”
\v 25 UYeesu wámugomosesa wáaja, “One yuune uwo uwufyukho, khanji one nili wuumi. Umuunu yoyoona yuna ikinihuviilila one, hata nda afwe akhava muumi.
\v 26 Yoyoona yuna muumi, khanji ikinihuviilila one, asikhafwa kaa. Wuli, wihuviilila ago?”
\v 27 UMalita wámugomosesa wáaja, “Shiyooli Mutwa, nihuviilila kiija owe yuuwe Mukulusaaji,\f + \fr 11:27 \fq Mukulusaaji: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* Lusawo lwa Nguluvi, owe yuuwe yuna uNguluvi akufiliishe mu nyi.”
\s UYeesu ikhoola
\p
\v 28 UMalita wáganaga kilogola ago, wáaluta kimushemeela umunangʼana waakwe uMaliya. Lino wámujovela palubali wáaja, “UMumanyisaaji ali baaha, ikikushemeela.”
\v 29 UMaliya pina wápulikha ago, wáyiima nyangu wáaluta kwa Yeesu.
\v 30 UYeesu akhandi asinayinjile mu lijumbi ilyo, leelo akhandi uluvala luna uMalita akhalutile kimuposheela.
\v 31 Avaanu vala vina vakhalutile kimushiviilisa uMaliya, vakhamwajile iyiima na kihuma kunja. Lino vamufwata kwa kiiva vakhandi vihiiva kiija, uMaliya iiluta kikhoola ku lijooja.\f + \fr 11:31 \ft Ingʼoma ya Vayahuudi ya kisiila avaanu, vakhandi vikivaviikha vina vafwile mu lijooja lina likhandi lihimbe mu shidunda na kilibilusisa ilingʼanga pa mulyango. ULaasalo wásilwagwa mu lijooja ngaja ilyo.\f*
\p
\v 32 UMaliya wáganaga kifikha uluvala luna akhandi akwali uYeesu, wámwaga, wáfugama pamwene wámujovela wáaja, “Wee Mutwa, nda waali uveesaje baaha, uwulumbu wangu ndi asaafwa.”
\v 33 UYeesu wáagana kimwaga uMaliya ikhoola, na vaanu vina wáyinsa nawo woope vikhoola, wásugumilwa mandu mu numbula yaakwe.
\v 34 Baheene wávaposa wáaja, “Mwamuviikha kwi?” Vamugomosesa vaajova, “Wee Mutwa, yinsa uyibedele.”
\v 35 UYeesu wákhoola.
\v 36 Lino, avaanu vina vakhandi vayinsile pa shivembo vaajova, “Loleeli shina akhandi amugeene uLaasalo!”
\v 37 Leelo avaanu avanji vaajova, “Umuunu uyu yumwene yuna wámuponiaga nayu mupofu, lino kwashi asaagaha lyolyona kwa Laasalo, kiija asikhafwisaga?”
\s UYeesu ikimufyusa uLaasalo
\p
\v 38 UYeesu pina apisugumiilwe mu numbula yaakwe, wáafikha pa lijooja lina vakhandi valigubiishe ni lingʼanga ilikhome pa mulyango.
\v 39 UYeesu wávajovela avaanu vina vakhandi pala wáaja, “Libiilusi ilingʼanga ilyo pa mulyango.” UMalita yuna akhandi wulumbu waakwe yula yuna afwile, wámugomosesa wáaja, “Wee Mutwa, lino ayansiise kinunkha, kwa kiiva sishilile nsiku sina, kihuma asiilwe.”
\v 40 Baaho uYeesu wámujovela wáaja, “Wuli, nisakujovela kiija nda wihuviilila, usiwaaje uwutupikho wa Nguluvi shina wushwali?”
\p
\v 41 Baheene valibiilusa ilingʼanga lila. UYeesu wáloleela kushaanya, wáfuunya kwa Nguluvi wáaja, “Wee Daada, nihonjesa, kwa kiiva wipulikha amafuunyo gangu.
\v 42 Nimeenye kiija ukinipulikha uluhaavi loona, leelo nilogola aga kwa kiiva ya shipuga sha vaanu ava, baheene vahuviilile kiija yuuwe wanifilikha.”
\p
\v 43 UYeesu wáganaga kilogola ago, wámushemeela kwa kikhoosa ishawuti wáaja, “Laasalo, huma kunja!”
\v 44 Baaho umuunu yula yuna akhandi afwile, wáahuma kunja. Amagulu na mawokho gaakwe gavilinjisiiwe amenda ga kimusiilila. Khanji akhandi ni shitambala shina vakhandi vamupinyile ku meeho. Baheene uYeesu wávajovela avaanu vala wáaja, “Muyaawuli amenda ago, mumuleshe ayilutilaje.”\fig |CN01769C.jpg|col|||Kifyukha kwa Laasalo|11:44\fig*
\s Ulupulinkhano lwa kimubuda uYeesu
\r (Mataayo 26:1-5; Maluko 14:1-2; Luuka 22:1-2)
\p
\v 45 Lino aVayahuudi vinshi vina vakhandi valutile kimuhunjila ishivembo uMaliya, vaganaga kigaaga gina uYeesu agahile, vamuhuviilila.
\v 46 Leelo aVayahuudi avanji vaaluta kwa Vafalisaayo na kivajovela gina uYeesu agahile.
\v 47 Baheene avatambule avakhome na Vafalisaayo vashemeela ilivansa lya Vayahuudi\f + \fr 11:47 \fq Ilivansa lya Vayahuudi: \ft Yimba iliswi \fqa Livansa lya Vayahuudi\fqa* mu Maswi aMahensa. \f* vaposania vaajova, “Tigahe shishi? Umuunu uyu, iigaha amabikha minshi.
\v 48 Nda tikimulekha agahaje hela amabikha ago, avaanu woona vasimuhuviilile. AValuumi vakhayinsa na kiyinanga inyi yeesu nayi nanda imbaagule iya kifuunyila.”
\p
\v 49 Baheene umunyaayumo mu vakhome vala, ilitaawa lyakwe yu Kayafa, yuna akhandi mutambule mukhome\f + \fr 11:49 \fq Mutambule mukhome: \ft Yimba iliswi \fqa Vatambule\fqa* mu Maswi aMahensa. \f* uwa mwakha ugo, wávajovela wáaja, “Omwe musimeenye shoshoona!”
\v 50 Wuli, musimeenye kiija shiba kunyeenyu umuunu yumo afwe kwa kiiva ya vaanu woona, kulikho inyi yoona yinangwe?
\v 51 UKayafa asikhalogwele ago, ngaja shina ageene yumwene. Leelo kwa kiiva akhandi mutambule mukhome mu mwakha ugo, uNguluvi akhandi ikimugaha akuwe amalago kiija uYeesu akhafwa kwa kiiva ya shimyanja shoona sha Vayahuudi.
\v 52 Khanji uYeesu asikhafwa kwa kiiva ya shimyanja isho sheene duguli, leelo khanji avawungaanie avaana va Nguluvi vina vapalankheene, vave papaamo.
\p
\v 53 Kihuma ilisiku ilyo, avakhome va Vayahuudi vayansa kisakula insila iya kimubuda uYeesu.
\v 54 Kwa kiiva ya ilyo, uYeesu wáalekha kijenda bahawuvalafu mu Yudeya. Leelo wáwuukha wáaluta nkholeela nu lunyikha, ku luvala lwa Efulahimu. Wáakhala ukho lumo na vamanyisiwa vaakwe.
\p
\v 55 Ishiwungo sha Vayahuudi isha Pasaakha shikhandi nkholeela. Lino avaanu vinshi vawuukha mu majumbi gaanave, vaaluta kiyivalasa\f + \fr 11:55 \fq Kiyivalasa: \ft UNguluvi wávalajisaaga avaanu vaakwe kiyivalasa uluhaavi ulwa shiwungo sha Pasaakha pina shisinaafishe, baheene vave vayivaleese vina vangaya khadeeha khokhoona pamwene. \xt Yimba mu litaafili lya 2 Njowo sa Luhaavi 30:17-19\xt*.\f* ku Yelusalemu.
\v 56 Ino avakhome va Vayahuudi vayitenekha kimusakula uYeesu, vaposania pina vakungaanile lumo mu lukeeke lwa nanda imbaagule iya kifuunyila, vaajova, “Omwe mwihiiva shi? Wuli, umuunu uyo asiyinse ku shiwungo ishi awu asiyinsa?”
\v 57 Avatambule avakhome na Vafalisaayo valajisaaga kiija, umuunu yoyoona yuna ameenye kuna akwali uYeesu, alute avajovele baheene vamukhate.
\c 12
\s UMaliya ikimududumisisa uYeesu amafuta
\r (Mataayo 26:6-13; Maluko 14:3-9; Luuka 7:36-50)
\p
\v 1 Lino, saganaga kisigala nsiku mutanda kifikha ishiwungo sha Pasaakha, uYeesu wáaluta khanji ku lujinji lwa Betaniya, kuna akhandi iikhala uLaasalo, yuna uYeesu wámufyusaaga.
\v 2 Avaanu vamonga ava kula, vamuteleshela ishakiilya isha pashaamihe, uMalita wámugawulila. ULaasalo akhandi munyaayumo wa vahensa vina vakhandi lumo nu Yeesu pa meesa.
\v 3 Ino uMaliya wátoola insupa ya mafuta aga lifungu likhome, gina ginunshilila mandu, wámududumisisa uYeesu mu magulu, wamufyangula ni nyele saakwe. Inanda yoona yanunshilila umununsi umunofu gwa mafuta ago.
\p
\v 4 Leelo umumanyisiwa waakwe yumonga, ilitaawa lyakwe akhandi itambulwa Yuuda Isikaliyoote, yuna wámudolelaga uYeesu wáaja,
\v 5 “Kwashi amafuta ago, gasagusiwa kwa hela nyinshi mandu,\f + \fr 12:5 \fq Hela nyinshi mandu: \ft Kwa Shiyunaani yiyandiikhwe, \fqa dinaali magana gatatu (300)\fqa*. Ihela isi silingeene na mahombo ga nsiku magana gatatu (300). \f* na kivapeela avapiina.”
\v 6 UYuuda asikhalogwele ndeeno kwa kiiva ya kivasungupila avapiina, leelo kwa kiiva akhandi muhiiji. Uyo yumwene yuna akhandi iviikha umufukho gwa hela. Akhandi ihiija ihela sina akhandi ikisiviikha na kisitumila mwene duguli.
\v 7 Lino uYeesu wámugomosesa uYuuda wáaja, “Muleshi, wágulaga amafuta ago, kiija agaviishe kwa kiiva ya lijuva lina vakhanisiila.
\v 8 Avapiina muli lumo nsiku soona, leelo one nisiiva lumo noomwe nsiku soona.”
\s AVayahuudi vilogosania ulwa kimubuda uLaasalo
\p
\v 9 Lino avaanu vinshi vapulikha kiija uYeesu akwali uluvala lula, vaaluta, yisili kimwaga umwene hela, leelo kimuloleela nayu Laasalo, yuna uYeesu wámufyusaaga.
\v 10 Lino avatambule avakhome valamula kimubuda woope uLaasalo.
\v 11 Valamulaga ndeeno, kwa kiiva aVayahuudi vinshi vavalekhaga avakhome vaanave, vamuhuviilila uYeesu, kwa kiiva ya kifyukha uLaasalo.
\s UYeesu iyinjila ku Yelusalemu kwa filuulu
\r (Mataayo 21:1-11; Maluko 11:1-11; Luuka 19:28-40)
\p
\v 12 Pamulaawu njine, ishipuga ishikhome sha vaanu vina vakhandi vayinsile ku shiwungo sha Pasaakha, vapulikha kiija uYeesu ali mu nsila, iyinsa ku Yelusalemu.
\v 13 Lino vatoola amansambala ga matende, vaaluta kimuposheela uYeesu. Vakhoosa ishawuti vaajova,
\b
\q “Hosana!\f + \fr 12:13 \fq Hosana: \ft Uluganulo lwakwe, \fqa Atunwajwe uNguluvi.\f*
\q Ayimililwajwe yuna iyinsa kwa litaawa lya Mutwa uNguluvi!
\q Ayimiliilwe uMutwa wa Vaisilaheli.”\f + \fr 12:13 \xt Yimba mu litaafili lya Sabuli 118:25-26.\f*
\b
\p
\v 14 Lino uYeesu wáyaaga inyana dogovi,\f + \fr 12:14 \fq Dogovi: \ft UYeesu pina wáyangeele idogovi badala ya falaasi, wáwonensaaga avaanu kiija, umwene iyinsa ngaja mutwa wa wulindamafu, asili ngaja mutwa wa kileeta uwulugu.\f* wáyangala. Ngaja shina yiyandiikhwe mu Mayandikhwa aManofu kiija,
\q
\v 15 “Omwe vaanu va mu lijumbi lya Sayuni\f + \fr 12:15 \fq Sayuni: \ft Litaawa ilinji lya lijumbi lya Yelusalemu.\f* musikhatiilaji!
\q Loleeli, uMutwa weenyu iyinsa,
\q ayangeele inyana dogovi!”\f + \fr 12:15 \xt Yimba mu litaafili lya Sekhaliya 9:9. \f*
\p
\v 16 Uluhaavi ulo, avamanyisiwa va Yeesu vasikhamanyile ago. Leelo uYeesu wáganaga kifyukha, baheene vakumbukha kiija, ago gakhayandiikhwe ulwa mwene na shina vamugahilaga ngaja shina yiyandiikhwe.
\p
\v 17 Lino avaanu vina vakhandi nu Yeesu, uluhaavi luna ikimushemeela uLaasalo mu lijooja na kimufyusa, vaveene vina vayalalisaaga imola iso.
\v 18 Ndeeno avaanu vinshi vapulikhaga imola sa mabikha gina wágahaga, lulwene luna vahumaga ku Yelusalemu kiluta kimuposheela uYeesu.
\v 19 Leelo aVafalisaayo vaposania vaajova, “Mukilwaga? Tisikwiliile kigaha shoshoona! Loleeli, avaanu woona vikimufwata umwene.”
\s UYeesu ilogola ulwa mfwa yaakwe
\p
\v 20 Avaanu vamonga vina vakhalutile ku Yelusalemu kimufuunya uNguluvi mu shiwungo sha Pasaakha, vasikhandi Vayahuudi.
\v 21 Lino avaanu awo vaaluta kwa Filipo yuna wáhumaga ku Betisayida inyi ya Galilaya, vamulomba vaajova, “Mutwa, tilomba tilogole nu Yeesu.”
\v 22 UFilipo wáaluta kimujovela uAndeleya imola iso, baheene woona uFilipo nu Andeleya vaaluta kimujovela Yeesu.
\p
\v 23 UYeesu wávagomosesa wáaja, “Uluhaavi lwafikha ulwa kitupikhwa uLusawo lwa Muunu kiwonekha bahawuvalafu.
\v 24 Shiyooli nikivajovela, imbeyu nda yisisiliilwe mu lilongo yisikwiliile kimela, leelo nda yisiilwe mu lilongo, yiimela na kikhoma amakhomo minshi.
\v 25 Umuunu yoyoona yuna isakula kiwusaajila uwuumi waakwe, uyo asiwuyase, leelo umuunu yoyoona yuna ikiwuyasa uwuumi waakwe kwa kiiva ya one, uyo asiwupate uwuumi wa shiluta.
\v 26 Umuunu yoyoona yuna ikinisenjela one, isakulwa anifwate. Khanji, popoona pala pina nikwali, papeene pina umuvanda wangu akhava akwali. UDaada akhamutuna umuunu yoyoona yuna ikinisenjela one.
\p
\v 27 “Lino nayansa kisugumilwa mandu mu numbula yangu. Nilogole shishi? Wuli nijove, ‘Wee Daada, nikikulomba unikuluse mu luhaavi ulu ulwa malava’? Ndaali, nisikwiliile kilomba ngaja ndeeno, kwa kiiva niyinsile kilava mu nyi muno.
\v 28 Wee Daada Nguluvi, ulitupishe ilitaawa lyakho.”
\p Baheene uNguluvi wálogola kihuma kushaanya wáaja, “Wee Lusawo lwangu, nalitupikha, khanji nisiyiteneshe kilitupikha.”
\v 29 Ishipuga sha vaanu vina vakhandi pala vaganaga kipulikha ishawuti kihuma kushaanya, vamonga vaajova, “Lugulumo lwa noonya,” avanji vaajova, “Umalayikha wa Nguluvi, wáava ilogola nawo.”
\v 30 Leelo uYeesu wávajovela avaanu vala wáaja, “Iliswi lina mukhandi mupulikha, lisikhandi lya kinitanga one, leelo likhandi lya kivatanga omwe.
\v 31 Lino lwafikha uluhaavi lwa Nguluvi ulwa kivahiga avaanu ava mu nyi iyi. Lino lwafikha uluhaavi lwa Nguluvi ulwa kimudaga uShetaani, umutemi wa nyi iyi.
\v 32 One pina nanyenyulwa kihuma mu nyi, nikhavakweha woona, kiija vayinse kunyangu.”
\v 33 UYeesu wájovaga ndeeno, kiwonensa shina hambi iifwa.
\p
\v 34 Lino ishipuga sha vaanu vamugomosesa uYeesu vaajova, “Tiyimbile mu Mayandikhwa aManofu kiija, uMukulusaaji yuna uNguluvi wátahisaaga kimufilikha,\f + \fr 12:34 \fq UMukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* akhava muumi shiluta.\f + \fr 12:34 \xt Yimba mu litaafili lya Sabuli 110:4.\f* Lino kwashi wiijova avaanu vakhamunyenyula pashaanya uLusawo lwa Muunu? Wuli, uLusawo lwa Muunu yu naani?”
\v 35 UYeesu wávajovela wáaja, “Uwuvalafu wiiva lumo noomwe kwa luhaavi lufupi hela. Muyitenekhaje kijenda mu wuvalafu uwu, pina inshiisi yisinaakhome, kwa kiiva umuunu yuna ijenda mu nshiisi asikumeenye kuna iiluta.
\v 36 Huvililaji uwuvalafu uwu pina wushaanali wukwali, baheene muveesaje vana va wuvalafu.” UYeesu wáganaga kilogola ago, wáshilekha ishipuga shila, wáaluta kityega.
\s AVayahuudi vinshi vikhaana kimuhuviilila uYeesu
\p
\v 37 Hata nda uYeesu wágahaga amabikha minshi paveene, hata ndeeno avaanu vinshi vasikhamuhuviliile.
\v 38 Gakhandi ngaja ndeeno, baheene gakwilane amaswi gina umukuwamalago uIsaaya wájovile kiija,
\q “Wee Mutwa, yu naani yuna ahuviliile imola seesu?
\q Khanji, yu naani yuna uMutwa amusoneele ingufu saakwe?”\f + \fr 12:38 \xt Yimba mu litaafili lya Isaaya 53:1.\f*
\p
\v 39 Vasikhamuhuviliile kwa kiiva uNguluvi wájovaga kishilila kwa Isaaya kiija,
\q
\v 40 “Avapofwese ameeho gaanave
\q na kisigaha nyuumu inumbula saanave,
\q kiija vasikhaloleelaga, vasikhamanyaga,
\q baheene vasikhatinaga kunyangu,
\q kiija vasikhakulukhaga.”\f + \fr 12:40 \xt Yimba mu litaafili lya Isaaya 6:10.\f*
\m
\v 41 UIsaaya wálogwele ago kwa kiiva wáwaagaga uwutupikho wa Yeesu na kilogola imola sa Yeesu.
\p
\v 42 Hata ndeeno, avaanu vinshi vamuhuvililaga uYeesu, avamonga mu awo vakhandi vakhome va Vayahuudi. Leelo vasikhalogwele bahawuvalafu kiija vamuhuviliile, kwa kiiva vavatiilaga aVafalisaayo, kiija hambi vikivadaga mu nanda iya kifuunyila.
\v 43 Avakhome awo vadobokhaga mandu kisufisiwa na vaanu, kulikho kisufisiwa nu Nguluvi.
\s Avaanu vakhahigwa kwa maswi gina ilogola uYeesu
\p
\v 44 Lino uYeesu wálogola bahawuvalafu wáaja, “Umuunu yuna ikinihuviilila one, asikinihuviilila yuune duguli, leelo ikimuhuviilila na yuna anifiliishe.
\v 45 Umuunu yoyoona yuna wányaaga one, wámwaga na yuna wánifilikha.
\v 46 One nayinsa mu nyi iyi ngaja wuvalafu, baheene shila muunu yuna ikinihuviilila asikhakhalaga mu nshiisi.
\p
\v 47 “Umuunu yoyoona yuna ipuliisa amaswi gangu, leelo asikigayinatila, one nisikhayinsa kimuhiga, kwa kiiva nisikhayinsile mu nyi iyi kivahiga avaanu, leelo nayinsaga kivakulusa.
\v 48 Shiisho ndeeno, umuunu yoyoona yuna ikinikhaana one lumo na maswi gangu, akhahigwa. Amaswi gina nagalogola gageene gina gakhamuhiga mu lisiku ilya kihigwa inyi.
\v 49 Kiiva nisalogola kwa wutawulilwa wangu, leelo yu Daada yuna wánifilikha, yumwene yuna wánilajisa aga kilogola, na shina hambi nilogola.
\v 50 Nimeenye kiija indaji yaakwe yikivapeela avaanu uwuumi wa shiluta. Khanji one nilogola gala hela, gina uDaada anilajiise nigalogole.”
\c 13
\s UYeesu ikivayoosa amagulu avamanyisiwa vaakwe
\p
\v 1 Lino, pina shisinaafishe ishiwungo sha Pasaakha, uYeesu wáamanya kiija, uluhaavi lwakwe lwafikha ulwa kiwuukha mu nyi iyi kiluta kwa Daada. Uluhaavi loona pina ali mu nyi iyi, wávaganaga avaanu vaakwe, khanji wávaganaga mbakha kuwudugo.
\p
\v 2 UYeesu na vamanyisiwa vaakwe vaakhala kiilya ishakiilya isha pashaamihe. Uluhaavi ulo uShetaani akhandi ayinjiile mu numbula ya Yuuda umwana wa Simoni uIsikaliyoote, baheene amudoolele uYeesu.
\v 3 UYeesu wámanyaga kiija, uwiihe wámupeelaga uwutawulilwa uwa kifilongosa ifiinu fyona, khanji kiija wáhumile kwa Nguluvi, na asiitine khanji kwa Nguluvi.
\v 4 Lino uYeesu wáalekha kiilya, wáyiima wáviikha umutote gwakwe palubali, wátoola ilitaawulo wáyipinya mu shigudi.
\v 5 Wáaponya amalenga mu sebeti. Ino wáyansa kivayoosa amagulu\f + \fr 13:5 \fq Kivayoosa amagulu: \ft UYeesu akhandi isenga insengo iyo yina avavanda vasengaga kwa vatwa vaanave.\f* avamanyisiwa vaakwe na kivafyangula ni litaawulo lina wáyipinyaga.
\p
\v 6 UYeesu wáganile kifikha pina akhandi akwali uSimoni Petulo, uPetulo wámuposa wáaja, “Wee Mutwa, wuli, wisakula owe kiniyoosa amagulu gangu?”
\v 7 UYeesu wámugomosesa wáaja, “Owe usigameenye gina nisenga uluhaavi ulu, leelo usigamanye paanyuma.”
\v 8 UPetulo wámugomosesa wáaja, “Usikwiliile kaa kiniyoosa amagulu gangu!” Lino uYeesu wámugomosesa wáaja, “Nda nisikuyosiise owe, usikwiliile kiiva lumo noone khanji.”
\v 9 Lino uSimoni Petulo wámugomosesa wáaja, “Wee Mutwa, nda gali ndeeno, usikhaniyosaaga amagulu geene duguli, leelo naga mawokho gangu lumo nu mutwe gwangu.”
\v 10 UYeesu wámugomosesa wáaja, “Umuunu yuna ayiyoojile, asisakulwa kiyiyooga khanji, ila kiyiyoosa amagulu geene duguli. Umuunu uyo, iiva avaleele. Omwe muvaleele, leelo yumonga mu omwe asivaleele.”
\v 11 UYeesu akhandi ameenye yuna asimudoolele, lulwene wájovile kiija, “Yumonga mu omwe asivaleele.”
\p
\v 12 UYeesu pina wáamala kivayoosa amagulu avamanyisiwa vaakwe, wátoola umutote gwakwe, wáakhala khanji pina vakhandi viilya ishakiilya, wávajovela wáaja, “Wuli, mwamanya gina navagahila omwe?
\v 13 Omwe mukinijova one mwija, ‘Mumanyisaaji,’ khanji mwijova, ‘Mutwa.’ Mwijova ga shiyooli, kwa kiiva one nili Mumanyisaaji, khanji nili Mutwa.
\v 14 One yuna nili Mumanyisaaji, khanji yuna nili Mutwa navayoosa amagulu geenyu. Shiisho ndeeno na yuumwe muveesaje muyoosania amagulu geenyu.
\v 15 Navasoonela ishihwano, baheene na yuumwe mugahilanaje ngaja shina one navagahila omwe.
\v 16 Shiyooli nikivajovela, umuvanda asili mukhome kishila umutwa waakwe, khanji yuna ifilikhwa asili mukhome kishila yuna ikimufilikha.
\v 17 Nda mwamanya ago na nda mwifwata ishihwano ishi, lino uNguluvi asivayimiilile.
\p
\v 18 “Nisiijova aga, kwa omwe woona. Nivameenye kihuma pashiyanso avaanu vina nivabagwile kiiva, vamanyisiwa vangu. Leelo naajova aga baheene gakwilane gina gayandiikhwe mu Mayandikhwa aManofu kiija, ‘Umumanyi wangu yuna akhandi iilya ishakiilya lumo noone, wáseetukha kiiva mulugu wangu.’\f + \fr 13:18 \xt Yimba mu litaafili lya Sabuli 41:9.\f*
\v 19 Nikivajovela goona aga pina gasinawoneshe, baheene pina gakhava giwonekha, mukhahuviilila kiija, ‘One Yuune.’\f + \fr 13:19 \fq One Yuune: \ft Apa uYeesu ikiyijova ngaja shina uNguluvi ikiyijova mu Lufingo uLukuulu. \xt Yimba mu litaafili lya Kihuma 3:14; Isaaya 43:10.\f*
\v 20 Shiyooli nikivajovela, umuunu yoyoona yuna ikimuposheela yuna namufilikha, ikiniposheela one. Shiisho ndeeno, yuna ikiniposheela one, ikimuposheela yuna wánifilikha one.”
\s UYeesu ilogola ulwa yuna asimudoolele
\r (Mataayo 26:20-25; Maluko 14:17-21; Luuka 22:21-23)
\p
\v 21 UYeesu wáganaga kilogola ago, wásugumilwa mandu mu numbula yaakwe, wáajova bahawuvalafu wáaja, “Shiyooli nikivajovela kiija, umunyaayumo weenyu, asinidoolele.”
\v 22 Lino avamanyisiwa vaakwe vayansa kiloleelana, kwa kiiva vasikhameenye kiija ikimulogola yu naani.
\v 23 Akhandi akwali umumanyisiwa yumonga yuna uYeesu akhandi amugeene mandu. Umwene wákhalaga nkholeela nu Yeesu pina viilya.
\v 24 Lino uSimoni Petulo wámusinisa umumanyisiwa uyo, wámujovela wáaja, “Muposa uYeesu, wuli, ikimulogola yu naani paakhati yeesu.”
\v 25 Lino umumanyisiwa yula wámuyegamila uYeesu, wámuposa wáaja, “Wee Mutwa, yu naani yuna asikudoolele?”
\p
\v 26 UYeesu wámugomosesa wáaja, “Yula yuna nisimupeele ishipilije sha mukhaate shina nadabisa.” Lino wátoola ishipilije sha mukhaate wádabisa, wámupeela uYuuda, umwana wa Simoni uIsikaliyoote.
\v 27 UYuuda pina wáyanushila ishipilije shila sha mukhaate, baaho uShetaani wámuyinjila. Lino uYeesu wámujovela wáaja, “Gina ugulumiile kigagaha, gagaha nyangu!”
\v 28 Leelo avaanu woona vina vakhandi viilya, vasikhamanyile kiija kwashi uYeesu wálogola ngaja ndeeno.
\p
\v 29 Avanji vahiivaga kiija uYeesu wámujovela kiija, alute agule ifiinu fina fisakulwa pa shiwungo, awu avapeele avapiina ihela simonga, kwa kiiva uYuuda yumwene akhandi iikhata umufukho gwa hela.
\v 30 Lino uYuuda pina wáyanushila ishipilije shila, baaho wáahuma panja. Uluhaavi ulo yikhandi shilo.
\s UYeesu ikivapeela avamanyisiwa vaakwe indaji imya
\p
\v 31 Lino uYuuda pina ahumile panja, uYeesu wávajovela avamanyisiwa vaakwe wáaja, “Lino uwutupikho wangu one Lusawo lwa Muunu wuhejeelile kiwonekha bahawuvalafu. Khanji, uwutupikho wa Nguluvi wukhawonekha bahawuvalafu kishilila mu nsengo yangu.
\v 32 Nda wiwonekha uwutupikho waakwe kishilila mu nsengo yangu, lino woope uNguluvi ikivawonensa avaanu uwutupikho wangu one Lusawo lwa Muunu, khanji iigaha ndeeno, lilino ndeeni.
\p
\v 33 “Omwe vanangu, nisiive noomwe kwa luhaavi lufupi hela. Ngaja shina nikhandi nivajoveele avakhome va Vayahuudi, shiisho ndeeno nikivajovela na yuumwe lino kiija, mukhanisakula leelo musikwiliile kiyinsa kuna nikhava.
\v 34 Leelo lino nikivapeela indaji imya, nikivalajisa kiija, ‘Mugananaje. Ngaja shina one nivageene omwe, shiisho ndeeno na yuumwe mugananaje.’
\v 35 Nda mwiganana, lino avaanu woona vasiimanye kiija, omwe muli vamanyisiwa vangu.”
\s UYeesu ikimujova uPetulo kiija akhamukhaana
\r (Mataayo 26:31-35; Maluko 14:27-31; Luuka 22:31-34)
\p
\v 36 Lino uSimoni Petulo wámuposa uYeesu wáaja, “Owe Mutwa, wiiluta kwi?” UYeesu wámugomosesa wáaja, “Niiluta kuna owe usikwiliile kinifwata uluhaavi ulu, leelo usinifwate paanyuma.”
\v 37 UPetulo wámuposa wáaja, “Owe Mutwa, wuli, kwashi nisikwiliile kikufwata lino? One niyipinyile kiwuyasa uwuumi wangu kwa kiiva yaakho!”
\v 38 UYeesu wámugomosesa wáaja, “Petulo, wuli, ukwiliile kiwuyasa uwuumi waakho kwa kiiva ya one? Shiyooli nikikujovela, pina injogolo yisinaavishe, usiive wanikhaana mala khatatu kiija, usinimeenye.”
\c 14
\s Insila ya kiluta kwa Nguluvi
\p
\v 1 UYeesu wáyitenekha kivajovela avaanu wáaja, “Musikhasugumilwaji mu numbula seenyu, muhuvililaji uNguluvi, khanji nihuvililaji na yuune.
\v 2 Imwenshe yikwali nkhome mu nanda ya Daada. Nda yaali yive yisili ndeeno, ndi navajovela. Lino, niiluta kivanosesa uluvala.\f + \fr 14:2 \fq Nda yaali yive yisili ndeeno, ndi navajovela. Lino, niiluta kivanosesa uluvala. \ft Mu mayandikhwa agamonga amakuulu yiyandiikhwe, \fqa Nda yaali yive yisili ngaja ndeeno, wuli, yaali yiiva nivajoveele kiija niiluta kivayandaalila uluvala? \f*
\v 3 Pina naaluta kivanosesa uluvala, nikhayinsa khanji kivatoola, baheene uluvala pina nikhava nikwali na yuumwe mukhava baaho lumo noone.
\v 4 Omwe muyimeenye insila yina yikivalongosa uluvala luna niiluta.”
\p
\v 5 Lino uTomasi wámuposa uYeesu wáaja, “Wee Mutwa, ose tisimeenye kuna wiiluta. Wuli, lino tikwiliile kiyimanya insila shihwana wuli?”
\v 6 UYeesu wámugomosesa wáaja, “One nili nsila, na shiyooli, khanji nili wuumi. Kusiina umuunu yoyoona yuna akwiliile kiyinsa kwa Daada nda asishiliile kunyangu.
\v 7 Nda mwali munimanye, lino yaali yiiva mumumeenye woope uDaada. Kiyansa lino, mumumeenye, khanji mwamwaga.”
\p
\v 8 Lino uFilipo wámujovela wáaja, “Wee Mutwa, tilomba utusoonele uDaada. Nda utusoonele yiiva yakwila.”
\v 9 UYeesu wámugomosesa wáaja, “Filipo, nikheele noomwe luhaavi lutali loona ulu, hata ndeeno ushaanali usinimeenye one? Umuunu yoyoona yuna wányaaga one, wámwaga nayu Daada. Lino kwashi ukiniposa kiija, ‘Tusoonela uDaada’?
\v 10 Wuli, usihuviilila kiija one nili mwa Daada, nayu Daada ali munyangu? Amaswi aga nikivajovela gasiihuma mu mahiiva gangu, leelo uDaada wangu yuna iikhala mukhati yangu isenga insengo yaakwe kishilila one.
\v 11 Muyiitishe gina nilogola kiija nili mukhati ya Daada, na kiija ali mukhati yangu. Leelo nda omwe musihuviilila gina nilogola, lino huviilili kwa kiiva ya nsengo sina nisenga.
\v 12 Shiyooli nikivajovela, umuunu yoyoona yuna ikinihuviilila, asisenje insengo sisila sina one nisenga. Khanji asisenje nkhome kishila sina nisenga, kwa kiiva niiluta kwa Daada.
\v 13 Nda mwilomba shiinu shoshoona mu litaawa lyangu, one nisiigahe ngaja shina mwilomba. Kwa nsila iyo, niwonensa uwutupikho wa Daada shina wushwali.
\v 14 Nda mukinilomba shiinu shoshoona mu litaawa lyangu, nisiigahe ngaja shina mwilomba.
\s UYeesu ilogola aga kiyinsa kwa Numbula uMunofu
\p
\v 15 “Nda munigeene musiigahe insengo soona sina navalajisaaga.
\v 16 Ino na yuune nisimulombe uDaada, baheene avapeele uMutanjilisaaji uyunji,\f + \fr 14:16 \fq UMutanjilisaaji uyunji: \ft Uluganulo lwakwe, \fqa uNumbula uMunofu\ft . Yimba mu litaafili ili, 14:26. Yimba iliswi \fqa Numbula uMunofu\fqa* mu Maswi aMahensa.\f* baheene ave lumo noomwe, khanji asivalekha kaa.
\v 17 Umutanjilisaaji uyo yu Numbula uMunofu, uyo yumwene asivagubutulile avaanu ishiyooli. Avaanu vina vikimukhaana uNguluvi vasikwiliile kimuposheela uNumbula uyo, kwa kiiva vasikimwaga, khanji vasimumeenye. Leelo omwe mumumeenye uNumbula wa Nguluvi kwa kiiva iikhala lumo noomwe, khanji akhava mukhati yeenyu.
\p
\v 18 “Nisivalekha omwe ngaja vapiina, leelo nikhayinsa khanji kunyeenyu.
\v 19 Nishaanali padoodo nisiwonekha khanji mu nyi iyi. Leelo omwe musinyaaje. Kwa kiiva one nikhava muumi, na omwe mukhava wuumi.
\v 20 Mu lisiku lila, mukhamanya kiija one nili mukhati ya Daada, na omwe muli mukhati yangu, na one nili mukhati yeenyu.
\v 21 Umuunu yoyoona yuna agameenye na kisenga gina nilajisa, uyo yumwene yuna ikinigana. Woope umuunu yuna ikinigana, uDaada asimugane. Na yuune nimugeene na kiyiwonensa kunyaakwe.”
\p
\v 22 Lino umumanyisiwa yumonga ilitaawa lyakwe Yuuda, yuna asili yu Yuuda uIsikaliyoote, wámuposa uYeesu wáaja, “Wee Mutwa, wuli, ukwiliile shihwana wuli kiyiwonensa kunyeesu, leelo usikiyiwonensa kwa vaanu avanji woona?”
\v 23 UYeesu wámugomosesa wáaja, “Umuunu yoyoona yuna ikinigana, asigasenje gina nikimulajisa. Shiisho ndeeno uDaada asimugane, khanji one nu Daada tikhayinsa kunyaakwe, na kikhala lumo nawo.
\v 24 Leelo umuunu yoyoona yuna asinigeene, asikigasenga gina nikimulajisa. Khanji, gina nikivalajisa gasili gangu, leelo giihuma kwa yuna anifiliishe kunyeenyu.
\p
\v 25 “Navajovela goona ago uluhaavi nishaanali niikhala lumo noomwe.
\v 26 Leelo uMutanjilisaaji uyo, uluganulo lwakwe uNumbula uMunofu, yuna uDaada ikimufilikha kunyeenyu mu litaawa lyangu, yumwene yuna akhavamanyisa na kivakumbusa goona gina nikhandi nivajoveele.
\v 27 Nikivaleshela uwulindamafu. Nikivapeela uwulindamafu wangu wuna wusili ngaja wuna wiihuma kwa vaanu vina vikimukhaana uNguluvi. Musikhasugumilwaji mu numbula seenyu, khanji musikhatiilaji shoshoona.
\v 28 Mupuliishe gina nikivajova kiija, ‘Niiluta, leelo nikhayinsa khanji kunyeenyu.’ Nda shiyooli munigeene, yaali yiiva mushendeeva kipulikha kiija niiluta kwa Daada, kwa kiiva uDaada mukhome kishila one.
\p
\v 29 “Navajovela goona ago uluhaavi ulu, pina imola iso sisinawoneshe, baheene uluhaavi pina sikhawonekha mukhanihuviilila.
\v 30 Nisikwiliile kilogola noomwe mandu, kwa kiiva umutemi wa nyi iyi uShetaani iyinsa. Leelo asikwiliile kinimena one.
\v 31 Gina niigaha gageene gina uDaada wánilajisaaga nigahaje, baheene avaanu woona vamanye kiija nimugeene. Lino, yiimi tilutaje.”
\c 15
\s UYeesu musabiibu gwa shiyooli
\p
\v 1 UYeesu wáyitenekhaga kivamanyisa avamanyisiwa vaakwe wáaja, “One nili ngaja mupishi gwa musabiibu gwa shiyooli, uDaada ali ngaja mulimaaji.
\v 2 Shila linsamba lyangu lina lisiikhoma amakhomo, uDaada ikiliwuusa. Leelo shila linsamba lina liikhoma amakhomo, uDaada ikilipanyulila, baheene likhome mandu.
\v 3 Omwe mupalaganyiilwe kiiva vavalafu, kwa kiiva muhuviliile amamanyiso gangu.
\v 4 Muyitenekhaje kikhala kunyangu, na one nisiyiteneshe kikhala mukhati yeenyu, ngaja linsamba shina lisikwiliile kikhoma amakhomo lyene duguli, bila kilembelela mu musabiibu, shiisho ndeeno musikwiliile kisenga gina iigana uNguluvi, bila kikhala mukhati yangu.\fig |hk00108C.jpg|col|||Ilinsina lya musabiibu|15:4\fig*
\p
\v 5 “One nili ngaja mupishi gwa musabiibu, omwe muli mansamba. Umuunu yula yuna iikhala mukhati yangu, na yuune niikhala mukhati yaakwe, uyo akhava iikhoma amakhomo minshi, kwa kiiva bila one musikwiliile kisenga lyolyona.
\v 6 Umuunu yoyoona yuna asili lumo noone, ahwaneene ni linsamba lina lidumulwa na kiyuuma. Ndeeno, avaanu viihola na kitoosa mu mooto, liipya.
\v 7 Omwe nda muyiteneshe kiiva lumo noone na maswi gangu gakhale mukhati yeenyu, mumulombaje uDaada shoshoona shina mwisakula, asivapeele.
\v 8 Nda mwikhoma amakhomo minshi, na kiiva vamanyisiwa vangu va shiyooli, musiive mwiwonensa uwutupikho wa Daada, bahawuvalafu.
\v 9 Ngaja ndenela uDaada shina aniganile one, na yuune shina nivageene omwe, muyitenekhaje kikhala mu lugano lwangu.
\v 10 Nda mwisenga gina nikivalajisa, lino muyitenekhaje kikhala mu lugano lwangu, ngaja shina one nagasenga gina uDaada wánilajisaaga na kikhala mu lugano lwakwe.
\p
\v 11 “Navajovela aga, kiija mushendeeve ngaja one, khanji muveesaje mwishendeeva mandu.
\v 12 Gina nikivalajisa gageene aga, muveesaje mwiganana, ngaja shina one nivageene omwe uluhaavi ulu pina nili lumo noomwe.
\v 13 Kusiina umuunu umunya lugano kishila umuunu yuna ikiwuyasa uwuumi waakwe, kwa kiiva ya vamanyi vaakwe.
\v 14 Omwe muli vamanyi vangu, nda mwisenga gina nivalajiise.
\v 15 Kiyansisa lino nisiiva nikivashemeela khanji kiija vavanda vangu, kwa kiiva umuvanda asiimanya ulugulumilo lwa mutwa waakwe. Leelo omwe nivagubutuliile goona gina nagapulikhaga kihuma kwa Daada, lino ndeeno nisiive nikivashemeela vamanyi vangu.
\v 16 Musili yuumwe mwanihagulaga one, leelo yuune navahagulaga omwe kiiva vamanyisiwa vangu. Navabagulaga baheene mukhome amakhomo gina gasiisila kaa. Lino goona gina mwilomba mu litaawa lyangu, uDaada akhavapeela.
\v 17 Lino nikivalajisa omwe kiija, mugananaje.”
\s Avahuvililaaji va Yeesu vakhakhalalilwa
\p
\v 18 UYeesu wáyitenekha kivamanyisa kiija, “Nda avaanu va mu nyi iyi vikivakhalalila omwe muveesaje muna luuju kiija, vatalaga kinikhalalila one.
\v 19 Nda mwali muve vaanu va mu nyi iyi, ino awo ndi vaava vavageene ngaja shina vavageene avaanu vaanave. Leelo omwe musili vaanu va mu nyi iyi, kwa kiiva nivabagwile kihuma mu nyi iyi, lulwene avaanu va mu nyi iyi vikivakhalalila.
\v 20 Musikhasamwaji gina navajovelaga kiija, ‘Umuvanda asili mukhome kishila umutwa waakwe.’ Ino nda vanilafyaga one, na yuumwe vakhavalafya shiisho ndeeno, nda vihuviilila amamanyiso gangu, vakhahuviilila na mamanyiso geenyu.
\v 21 Leelo vikivagahila goona ago kwa kiiva omwe muli vamanyisiwa vangu, khanji kwa kiiva vasimumeenye yuna anifiliishe.
\v 22 Nda, naali nive nisikhayinsile kunyaanave na kilogola nawo, lino yaali yiiva vangaya wunansi. Leelo lino nayinsa, ndeeno, vasikwiliile kiyisaajila kiija, vangaya wunansi.
\v 23 Umuunu yoyoona yuna ikinikhalalila one, ikimukhalalila nayu Daada wangu.
\v 24 Nagasenga amabikha makhome gina asinajelaje kisenga hata muunu yumo. Nda vasikhagaajile, yaali yiiva vangaya wunansi. Leelo lino vagaagaga goona gina nagahaga, hata ndeeno vashaanali vapikinikhalalila, woope uDaada vikimukhalalila.
\v 25 Aga gasenjekha kiija, amaswi gakwilane gina gayandiikhwe mu Mayandikhwa aManofu kiija, ‘Vamukhalalilaga hela.’\f + \fr 15:25 \xt Yimba mu litaafili lya Sabuli 35:19; 69:4.\f*
\p
\v 26 “Nikimufilikha kunyeenyu uMutanjilisaaji, yuna yu Numbula uMunofu. Umwene akhavagubutulila avaanu woona ishiyooli ulwa one. Iihuma kwa Daada na pina iifikha kunyeenyu asivabedele ishiyooli shangu.
\v 27 Khanji na yuumwe musibedele imola sangu, kwa kiiva mukhandi lumo noone kihuma pashiyanso.”
\c 16
\nb
\v 1 UYeesu wáyitenekha kivamanyisa avamanyisiwa vaakwe wáaja, “Navajovela omwe aga goona, kiija musikhalekhaji kinihuviilila.
\v 2 AVayahuudi vakhava vikivadaga omwe mu nanda saanave isa kifuunyila. Luyinsa uluhaavi luna nda umuunu akhamubuda umunyaayumo paakhati yeenyu, akhahiiva kiija ikimusenjela insengo uNguluvi.
\v 3 Vasivagahile ngaja ndeeno, kwa kiiva vasimumeenye uDaada, khanji vasinimeenye one.
\v 4 Ino nikivajovela ago kiija, pina lwafikha uluhaavi luna aveene viigaha ago, muveesaje muna luuju gina nikhandi nikivajovela.
\s Insengo ya Numbula uMunofu
\p “Nisikhavajoveele ago goona ulwamwandi, kwa kiiva nikhandi lumo noomwe.
\v 5 Ino, niiluta kwa Daada yuna anifiliishe kunyeenyu. Leelo kusiina umuunu yoyoona mu omwe yuna ikiniposa kiija, ‘Wuli, wiiluta kwi?’
\v 6 Omwe, musugumiilwe mandu mu numbula seenyu kwa kiiva nikivajovela kiija, niiluta kwa Daada.
\p
\v 7 “Nikivajovela shiyooli, lunofu kunyeenyu kiija niiluta kwa Daada. Nda nisiiluta, uMutanjilisaaji yula asikwiliile kiyinsa kunyeenyu. Leelo nda niiluta, nikhamufilikha kunyeenyu.
\v 8 Yula pina wáyinsa, akhava ikivawonensa avaanu woona kiija, aveene vanansi, na kiija one nili munya shiyooli, khanji kiija uNguluvi iyinsa kivahiga.
\v 9 Akhava ikivawonensa aveene kiija, vanansi kwa kiiva vasikinihuviilila one.
\v 10 Akhawonensa kiija, nili munya shiyooli kwa kiiva niiluta kwa Daada na kiija musikhanyaaga khanji.
\v 11 Akhava ikivawonensa bahawuvalafu kiija, uNguluvi akhavahiga kwa kiiva amuhijile uShetaani yuna mukhome wa vanansi.
\p
\v 12 “Nishaanali ninago minshi aga kivajovela, leelo uluhaavi ulu musikwiliile kigamanya.
\v 13 UNumbula yula, yuna asivamanyise ishiyooli woona, pina wáyinsa kunyeenyu, asivatanje kimanya ishiyooli shoona. Asikhalogola kwa wutawulilwa waakwe yumwene, leelo akhalogola gina wápulikha na kivajovela gina gakhawonekha.
\v 14 UNumbula uyo akhava ikinitupikha one, kwa kiiva goona gina akhava ikivajovela giihuma kunyangu.
\v 15 Ifiinu fyona fina uDaada anafyo, fyangu. Lulwene nilogola kiija, uNumbula uyo akhavajovela goona gina akhava itoola kihuma kunyangu.
\s Kisugumilwa kukhaseetukha kiiva wushendeefu
\p
\v 16 “Lusigeele luhaavi lufupi musinyaaga, leelo pina lukhava lwashila khanji uluhaavi lufupi, mukhanyaaga.”
\p
\v 17 Lino avamanyisiwa vaakwe avanji vaposania vaajova, “Wuli, uluganulo lwakwe shishi gina ilogola kiija, ‘Lusigeele luhaavi lufupi musinyaaga, leelo pina lukhava lwashila khanji uluhaavi lufupi, mukhanyaaga,’ na khanji kiija, ‘Niiluta kwa Daada’?”
\v 18 Lino vayitenekha kiposania vaajova, “Uluganulo lwakwe shishi ‘uluhaavi lufupi’? Ose tisiimanya gina ikigalogola.”
\p
\v 19 UYeesu wáamanya kiija visakula kimuposa gina wálogola, lino wávaposa wáaja, “Wuli, mwiposania gina naajova kiija, ‘Lusigeele luhaavi lufupi musinyaaga, leelo pina lukhava lwashila khanji uluhaavi lufupi, mukhanyaaga’?
\v 20 Shiyooli nikivajovela, omwe mukhakhoola na kisugumilwa, leelo avaanu va mu nyi iyi vakhashendeeva. Mukhasugumilwa kwa luhaavi lufupi, leelo kisugumilwa kwenyu kukhaseetukha kiiva wushendeefu.
\v 21 Nda uwashimaayi iilwa kisava umwana, isugumilwa kwa kiiva uluhaavi lwa malava gaakwe lwafikha. Leelo pina wáasava, asikumbukha khanji amalava ago kwa kiiva ya wushendeefu wa kisawa umwana mu nyi.
\v 22 Shiisho ndeeno na yuumwe musugumiilwe kwa luhaavi ulu. Leelo nikhayinsa khanji kunyeenyu, baheene mukhava nu wushendeefu mu numbula seenyu. Kusiina yuna akhawuwuusa uwushendeefu uwo mu numbula seenyu.
\v 23 Khanji uluhaavi ulo pina lwafikha, musikhanilomba shoshoona. Shiyooli nikivajovela, goona gina mwilomba mu litaawa lyangu, uDaada akhavapeela.
\v 24 Mbakha lino, musinalombe shoshoona kwa Nguluvi kishilila ilitaawa lyangu. Lombaji kwa Nguluvi kishilila ilitaawa lyangu, baheene umwene asivapeele. Kwa kiiva ya ilyo, musiive nu wushendeefu mandu mu numbula seenyu.
\s UYeesu asimenile ingufu imbi isa mu nyi
\p
\v 25 “Nikivajovela goona ago kwa nsila ya fihwano. Uluhaavi luyinsa luna nisikhalogola noomwe kwa nsila ya fihwano, leelo nikhavajovela bahawuvalafu ulwa Daada.
\v 26 Mu luhaavi ulo, mukhamulomba uNguluvi kwa litaawa lyangu. Nisiijova kiija one nisivafuunyile kwa Daada.
\v 27 UDaada yumwene avageene omwe, kwa kiiva omwe munigeene one, khanji muhuviliile kiija, nihumile kwa Daada.
\v 28 Niyinsile mu nyi iyi kihuma kwa Daada, leelo lino niwuukha mu nyi iyi, niiwuya kwa Daada.”
\p
\v 29 Lino avamanyisiwa vaakwe vaajova loleela, “Lino wayansa kilogola noose bila fihwano!
\v 30 Lino taamanya kiija ugameenye goona, khanji usisakula kimuposa umuunu lyolyona. Ago gageene gina gatugaha kihuviilila kiija, wahumaga kwa Nguluvi.”
\v 31 UYeesu wávaposa wáaja, “Wuli, mwayansa lino kihuviilila?
\v 32 Uluhaavi luhejeelile, khanji luli nkholeela mandu, luna omwe woona musipalankhane na kinilekha yuune duguli. Leelo nisiiva yuune duguli, kwa kiiva uDaada ali lumo noone.
\v 33 Nikivajovela ago goona, baheene muveesaje nu wulindamafu mu numbula seenyu, kwa nsila ya kiiva mukhati yangu. Mu nyi iyi musiipate amalava minshi, leelo musikhatiilaji kwa kiiva one nisimenile ingufu imbi isa mu nyi.”
\c 17
\s UYeesu ifuunya kwa Nguluvi
\p
\v 1 UYeesu wáganaga kimala kilogola ago goona na vamanyisiwa vaakwe, wáloleela kushaanya, wáfuunya wáaja, “Wee Daada, uluhaavi lwangu lwafikha. Vawonensa avaanu uwutupikho wangu one Lusawo lwakho, baheene na yuune nivawonense uwutupikho waakho shina wushwali.
\v 2 Wanipeela uwutawulilwa uwa kivalongosa avaanu woona, baheene nivapeele avaanu vina vikinihuviilila uwuumi wa shiluta.
\v 3 Uwuumi wa shiluta uwo, umuunu ikiwupata kwa nsila ya kimanya kiija, owe Nguluvi uli yuuwe duguli, khanji vanimanye one kiija yuune Yeesu Kilisito, yuna unifiliishe kuveene.
\v 4 One nakutupikha kwa vaanu woona, kwa kiyimala insengo yina wanifilikhaga kiyisenga.
\v 5 Wee Daada, nilomba unitupishe, kwa wutupikho wuna nikhandi nawo uluhaavi tili lumo, pina inyi yisinawumbwe.
\s UYeesu ikivafuunyila avamanyisiwa vaakwe
\p
\v 6 “Wee Daada, nakukhoona shina ushwali, kwa vaanu vina wanipeelaga mu nyi iyi. Vakhandi vaanu vaakho, owe wanipeelaga. Khanji vagahile goona gina ukhandi uvalajiise.
\v 7 Lino vaamanya kiija, ifiinu fyona fina wanipeelaga, fiihuma kunyaakho,
\v 8 kwa kiiva navajovela goona gina wanijovelaga. Woope vagaposheela, vameenye kiija, shiyooli naahuma kunyaakho, khanji vahuviilila kiija, owe wanifilikhaga.
\v 9 Nikivafuunyila awo kwa kiiva vaanu vaakho. Nisikivafuunyila avaanu woona, leelo nikivafuunyila avaanu vina wanipeelaga.
\v 10 Avaanu woona vina vangu one, na yuuwe vaakho, khanji avaanu woona vina vaakho, na yuune vangu. Uwutupikho wangu shina wushwali, wukhoniilwe kwa vaanu kishilila avamanyisiwa vangu.
\v 11 One niyinsile kunyaakho, lino nisiiva nikwali khanji mu nyi iyi. Leelo aveene vasiyiteneshe kiiva mu nyi iyi. Wee Daada, wee Munofu, nikikulomba uvayangalile kwa litaawa lyakho lina wanipeela, baheene vave shiinu shimo ngaja shina one noowe shina tili shiinu shimo.
\v 12 Uluhaavi nili lumo nawo nikhandi nikivayangalila kwa litaawa lyakho lina wanipeela. Nikhandi nikivadiima wunofu baheene nisikhamuyasaaga hata yumo mu vala, leelo mwene duguli yuna isakulwa kiija afwe, baheene gawoneshe gina gayandiikhwe mu Mayandikhwa aManofu.\f + \fr 17:12 \xt Yimba mu litaafili lya Sabuli 41:9.\f*
\p
\v 13 “Wee Daada, lino nili mu nsila niyinsa kunyaakho. One nikivajovela goona ago avamanyisiwa vangu, pina nishaanali nili mu nyi iyi, baheene vave nu wushendeefu mandu mu numbula saanave, ngaja shina one nina wushendeefu.
\v 14 Navajovela avamanyisiwa vangu imola sina wanipeela. Leelo avaanu va mu nyi iyi vikivakhalalila, kwa kiiva aveene vasili va mu nyi iyi, ngaja shina na yuune nisili wa mu nyi iyi.
\p
\v 15 “Wee Daada, nisifuunya kiija uvawuuse mu nyi iyi, leelo kiija uvakuluse kwa Munansi yula uShetaani.
\v 16 Aveene vasili va mu nyi iyi ngaja shina one nisili wa mu nyi iyi.
\v 17 Wee Daada, nikikulomba uvavalase kwa shiyooli shaakho, kwa kiiva iliswi lyakho lilyene lya shiyooli.
\v 18 Ngaja shina wanifilikhaga one mu nyi, shiisho ndeeno na yuune navafilikha aveene mu nyi.
\v 19 Nikiyihumya kikusenjela owe kwa kiiva yaanave, baheene woope vayihumye kunyaakho kwa shiyooli.
\s UYeesu ikivafuunyila vina vikimuhuviilila
\p
\v 20 “Nisikivafuunyila awo hela, ila nikivafuunyila vala woona vina vakhayinsa kinihuviilila kwa kiiva ya gina vimanyisa avamanyisiwa vangu.
\v 21 Nilomba avaanu woona vave shiinu shimo. Daada! Nilomba vave mukhati yeesu, ngaja shina owe uli mukhati yangu, na yuune shina nili mukhati yaakho. Nilomba kiija vave shiinu shimo, baheene vahuvililaje kiija, yuuwe yuna wanifilikhaga.
\v 22 Na yuune uwutupikho wula wuna wanipeelaga, na yuune navapeela avamanyisiwa vangu, baheene vave shiinu shimo, ngaja one noowe shina tili shiinu shimo.
\v 23 One nili mukhati yaanave, na yuuwe uli mukhati yangu. Nilomba kiija, vave shiinu shimo khabisa, baheene kwa nsila iyi, avaanu woona va mu nyi vamanye kiija, owe wanifilikhaga, khanji vamanye kiija, uvageene ngaja shina unigeene one.
\p
\v 24 “Wee Daada, nidobokha kiija avaanu vina wanipeela vave lumo noone pina nikwali, baheene vawaaje uwutupikho wangu wuna wanipeelaga, kwa kiiva waniganaga kihuma pina inyi yisinawumbwe.
\v 25 Wee Daada, Munya Shiyooli, avaanu va mu nyi iyi vasikumeenye. Leelo one nikumeenye, khanji avamanyisiwa vangu vameenye kiija, owe wanifilikhaga.
\v 26 One nivamanyiise shina ushwali owe, khanji nisiyiteneshe kisenga ngaja ndeeno, baheene vaganane ngaja shina unigeene one, khanji baheene nive mukhati yaanave.”
\c 18
\s UYeesu iikhatwa
\r (Mataayo 26:47-56; Maluko 14:43-50; Luuka 22:47-53)
\p
\v 1 UYeesu pina wáamala kifuunya, wáwuukha na vamanyisiwa vaakwe, wálowokha mu lukwawo lwa Kiduloni, pina gukhandi gukwali umugunda gwa miseyituni. Vayinjila umo.
\v 2 Lino uYuuda yuna wámudolelaga uYeesu, akhandi agumeenye umugunda ugo, kwa kiiva uYeesu akhandi amanyeene kiluta mula wiila wiila lumo na vamanyisiwa vaakwe.
\v 3 Ino wáshilongosa ishipuga sha vasulukhali, lumo na vavanda avanji kihuma kwa vatambule avakhome na kwa Vafalisaayo, vaaluta mu mugunda gula, vakheete itaala, imuli ni malala.
\p
\v 4 UYeesu wámanyaga goona gina gakhandi gisakulwa kisenjekha kunyaakwe. Lino wáwuukha paakhati ya vamanyisiwa vaakwe, wávaposa avaanu vina vakhandi vayinsile wáaja, “Wuli, mukimusakula yu naani?”
\v 5 Aveene vamugomosesa vaajova, “Tikimusakula uYeesu yuna ahumile ku Nasaleti.” UYeesu wávagomosesa wáaja, “Yuune yuna mukimusakula.” UYuuda yuna wámudolelaga uYeesu akhandi ayiimile lumo nawo.
\v 6 Lino uYeesu pina wávajovela kiija, “Yuune yuna mukimusakula,” avasulukhali vala vaatina kunyuma, vaagwa pansi.
\v 7 UYeesu wávaposa khanji wáaja, “Wuli, mukimusakula yu naani?” Aveene vamugomosesa vaajova, “Tikimusakula uYeesu yuna ahumile ku Nasaleti.”
\v 8 UYeesu wávajovela wáaja, “Navajovela kiija, yuune yuna mukimusakula. Nda mukinisakula one, lino valeshi avaanu ava vayilutilaje.”
\v 9 UYeesu wájovile ndeeno, baheene gakwilane gina wájovaga ulwamwandi kiija, “Nikhandi nikivadiima wunofu, baheene nisikhamuyasaaga hata yumo mu vala vina wanipeelaga.”\f + \fr 18:9 \xt Yimba mu litaafili lya Yohana 17:12.\f*
\p
\v 10 USimoni Petulo akhandi ni panga, lino wáhomola, wámudumula ilikutu ilya kundiilo, umuvanda wa mutambule umukhome. Umuvanda uyo ilitaawa lyakwe akhandi yu Maliko.
\v 11 Leelo uYeesu wámujova uPetulo wáaja, “Petulo, tinia ipanga yaakho mu haala yaakwe. Wuli, usiimanya kiija, nisakulwa kilafisiwa ngaja uDaada shina agulumiile kiija nilafisiwe?”\f + \fr 18:11 \fq Wuli, usiimanya kiija, nisakulwa kilafisiwa ngaja uDaada shina agulumiile kiija nilafisiwe? \ft Kwa Shiyunaani yiyandiikhwe, \fqa Wuli, ikhoomasi yina uDaada anipeelile one nisikhayingʼwelelaga?\f*
\s UYeesu itwalwa kwa Anasi
\r (Mataayo 26:57-58; Maluko 14:53-54; Luuka 22:54)
\p
\v 12 Lino umukhome wa vayimililaaji va vasulukhali, lumo ni shipuga shaakwe, na vavanda va vakhome va Vayahuudi, vamukhata uYeesu, vamupinya.
\v 13 Lino vamutwala tangusiina kwa Anasi, yuna akhandi mukweye wa Kayafa, yuna akhandi mutambule mukhome uluhaavi ulo.
\v 14 Mu nsiku isa kunyuma, uKayafa wávasimilaga avakhome va Vayahuudi kiija, shiba umuunu yumo afwe kwa kiiva ya vaanu woona.\f + \fr 18:14 \xt Yimba mu litaafili lya Yohana 11:50.\f*
\s UPetulo ikimukhaana uYeesu
\r (Mataayo 26:69-70; Maluko 14:66-68; Luuka 22:55-57)
\p
\v 15 USimoni Petulo nu mumanyisiwa uyunji yumonga, vamufwataga kwa kunyuma. Umumanyisiwa yula, umutambule umukhome akhandi amumeenye, yumwene wáhuluta nu Yeesu mu lukeeke lwa nanda ya mutambule umukhome.
\v 16 Leelo uPetulo wáyiima panja pa mulyango. Baheene umumanyisiwa uyunji yula, yuna umutambule umukhome akhandi amumeenye, wáahuma panja. Wálogola nu muhinja yumonga yuna akhandi muyangalilaaji pa mulyango, wámutawula uPetulo kiyinjila mu lukeeke.
\v 17 Lino umuhinja umuyangalilaaji yula, wámuposa uPetulo wáaja, “Wuli, na yuuwe usili munyaayumo mu vamanyisiwa va muunu uyo?” UPetulo wámugomosesa wáaja, “Ndaali, nisili yuune.”
\v 18 Kwa kiiva ya mepo, avavanda na vasenga nsengo vala vakhandi vayiimile pina gukwali umooto gwa mukhala, viyoota. Woope uPetulo akhandi ayiimile lumo nawo, akhandi iyoota umooto.
\s Umutambule umukhome ikimuposa uYeesu
\r (Mataayo 26:59-66; Maluko 14:55-64; Luuka 22:66-71)
\p
\v 19 Lino umutambule umukhome yula, ilitaawa lyakwe Anasi, wámuposa uYeesu imola isa vamanyisiwa vaakwe na mamanyiso gaakwe.
\v 20 UYeesu wámugomosesa wáaja, “Uluhaavi loona nikhandi niijova kwa vaanu woona bahawuvalafu, nikhandi nimanyisa avaanu mu nanda seenyu isa kifuunyila na mu lukeeke lwa nanda imbaagule iya kifuunyila, muna aVayahuudi vinshi vikungaana. One nisilogwele shoshoona kwa wufiho.
\v 21 Lino kwashi mukiniposa one? Lino kwashi musikivaposa avaanu vina vakhandi vikinipuliisa uluhaavi pina nimanyisa? Aveene vagameenye gina nikhandi niijova na kimanyisa.”
\p
\v 22 UYeesu pina wálogola ago, umusulukhali yumonga yuna akhandi ayiimile nkholeela nawo, wámubamula ikhofi, wámuposa wáaja, “Wuli, ukimugomosesa ndeeno umutambule umukhome?”
\v 23 UYeesu wámugomosesa wáaja, “Nda nalogola fivi, logola uwuvi wangu. Leelo nda nalogola ga shiyooli, lino kwashi ukinibamula?”
\v 24 Lino uYeesu pina ashaanali apinyiilwe, uAnasi wálajisa kiija, vamutoole na kiluta nawo kwa mutambule umukhome, uKayafa.
\s UPetulo ikimukhaana uYeesu khanji
\r (Mataayo 26:71-75; Maluko 14:69-72; Luuka 22:58-62)
\p
\v 25 Lino uSimoni Petulo pina ashaanali iyoota umooto, avaanu vamonga vamuposa vaajova, “Wuli, na yuuwe usili yuyuumo mu vamanyisiwa va muunu yula?” UPetulo wákhaana wáaja, “Ndaali, nisili yuune.”\fig |cn01817C.jpg|col|||UPetulo ikimukhaana uYeesu|18:25\fig*
\v 26 Leelo yumonga mu vavanda va mutambule umukhome, yuna akhandi maame wa muunu yula yuna uPetulo wámutemaga ilikutu, wámuposa wáaja, “Wuli, usili yuuwe nakwagaga uluhaavi uli lumo nu Yeesu mu mugunda?”
\v 27 UPetulo wákhaana khanji wáaja, “Ndaali nisili yuune.” Baaho injogolo yaavikha.
\s UYeesu itwalwa kwa Pilaato
\r (Mataayo 27:1-2, 11-14; Maluko 15:1-5; Luuka 23:1-5)
\p
\v 28 Ino ulwamilaawu pina kwasha, avakhome va Vayahuudi vamutoola uYeesu kihuma kwa Kayafa. Vaaluta nawo mu mbalino ya mukhome wa Valuumi. Leelo aveene vasikhayinjiile mu mbalino yaakwe,\f + \fr 18:28 \fq Vasikhayinjiile mu mbalino yaakwe: \ft Kilingana ni ngʼoma isa Vayahuudi, uMuyahuudi nda ayinjile mu nanda ya muunu yuna asili Muyahuudi, iwaafukha. Ndeeno asiyiitikhwa kiilya ishakiilya sha Pasaakha.\f* kiija vasikhayishafulaga kwa kiiva visakula kiilya ishakiilya sha Pasaakha.
\v 29 Lino uPilaato, umunjaajila wa Shiluumi, wáahuma panja na kiluta pina vakhandi vakwali, wávaposa wáaja, “Wuli, umuunu uyu agahile wunansi wushi wuna mukimusitaakha?”
\v 30 Aveene vamugomosesa vaajova, “Nda umuunu uyu asikhandi munansi, ndi tisayinsa nawo kunyaakho.”
\v 31 UPilaato wávajovela wáaja, “Lino omwe mutooli mumuhije kilingana ni ndaji seenyu.” Leelo aveene vamugomosesa vaajova, “Tisiina uwutawulilwa uwa kimuhiga umuunu yoyoona kiija afwe.”
\v 32 Gasenjekhaga ndeeno, baheene gakwilane amaswi gina wálogolaga uYeesu, kiwonensa akhafwa mfwa nshi.
\s UPilaato ikimuposa uYeesu
\p
\v 33 Lino uPilaato wáhuluta khanji mu mbalino, wálajisa kiija vamutwale uYeesu kunyaakwe, wámuposa wáaja, “Wuli, owe yuuwe Mutwa wa Vayahuudi?”
\v 34 Leelo uYeesu wámugomosesa wáaja, “Wuli, gina ukiniposa, giihuma mu mahiiva gaakho awu vaanu vanji vakujovela imola sangu?”
\v 35 UPilaato wámugomosesa wáaja, “Eena, shiyooli ago gasili mahiiva gangu, one nisili Muyahuudi! Avaanu va shimyanja shaakho lumo na vatambule avakhome, vaveene vina vakuleeta kunyangu, kiija nikuhije. Wuli, waagaha shishi?”
\v 36 UYeesu wámugomosesa wáaja, “UWutwa wangu wusili wa mu nyi iyi. Nda waali wuve wa mu nyi iyi, lino avamanyisiwa vangu vaava vakwiliile kinilwilanila, baheene nisikhakhatwagwa na Vayahuudi. Leelo uWutwa wangu wusili wa mu nyi iyi.”
\v 37 Lino uPilaato wámuposa wáaja, “Wuli, lino shiyooli kiija, owe uli mutwa?” UYeesu wámugomosesa wáaja, “Owe walogola kiija, one nili mutwa. One nikhasaviilwe mu nyi iyi, khanji nayinsaga baheene nivamanyise avaanu ishiyooli. Umuunu yoyoona yuna ikishifwata ishiyooli, ikigapulikha amaswi gangu.”
\v 38 UPilaato wámuposa wáaja, “Ishiyooli uluganulo lwakwe shi?”
\p UPilaato pina wálogola ago, wáahuma panja khanji, wávajovela avakhome va Vayahuudi wáaja, “One nisilyajile liswi lyolyona lina ananjile umuunu uyu.
\v 39 Leelo muna ngʼoma ya kinilomba kivadindulila umudindilwa yumo, mu luhaavi lwa shiwungo sha Pasaakha. Wuli, mwisakula nivadindulile uMutwa wa Vayahuudi?”
\v 40 Leelo avaanu woona valyova ilyowo vaajova, “Ndaali! Usikhatudindulilaga umuunu uyo, leelo utudindulile uBalaaba.” UBalaaba akhandi adindiilwe mu shifungo, kwa kiiva ya kiyikhaana iselekhaali ya Valuumi yisikhavatemaga.
\c 19
\s UYeesu iihigwa kibudwa pa musalaaba
\r (Mataayo 27:15-31; Maluko 15:6-20; Luuka 23:13-25)
\p
\v 1 Lino uPilaato wámutoola uYeesu mukhati ya nanda, wávalajisa avasulukhali vaakwe kiija, vamutove uYeesu na majalidi.
\v 2 Avasulukhali vaatava injoola ya mimfwa, vamufwasa ku mutwe. Khanji vamufwasa inkhansu ya mwalaala, iya shitwa.\fig |Crown Thorns.jpg|col|||Injoola ya mimfwa|19:2\fig*
\v 3 Vaaluta kunyaakwe, vamuhunjila kwa kimubeda vaaja, “Aaje senga, wee Mutwa wa Vayahuudi!” Vamubamula amakhoofi.
\p
\v 4 UPilaato wáahuma panja khanji, wáshijovela ishipuga sha vaanu vala wáaja, “Puliisi, nisimuhumye kunja kunyeenyu umuunu uyu, baheene mumanye kiija, nisalwaga lujowo loloona kunyaakwe luna ananjile.”
\v 5 Lino vamuhumya uYeesu panja, afwalile injoola ya mimfwa ni nkhansu ya mwalaala. Lino uPilaato wálogola bahawuvalafu wáaja, “Loleeli, umuunu uyo.”
\v 6 AVatambule avakhome na vasulukhali va nanda imbaagule pina vamwajile uYeesu, valyova vaajova, “Mukhomeeleli pa musalaaba, mukhomeeleli pa musalaaba!” Lino uPilaato wávajovela wáaja, “Mutooli omwe yuumwe mumukhomeelele pashaanya pa musalaaba, kwa kiiva one nisalwaga lujowo loloona kunyaakwe luna ananjile.”
\v 7 AVayahuudi vamugomosesa vaajova, “Ose tina ndaji, na kwa ndaji iyo, isakulwa kibudwa, kwa kiiva ikiyikhoona kiija, umwene Lusawo lwa Nguluvi.”\f + \fr 19:7 \xt Yimba mu litaafili lya Njowo sa Valaawi 24:16. \f*
\p
\v 8 UPilaato wáganaga kipulikha amaswi ago, wáshilaga kitiila mandu.
\v 9 Lino wáhuluta khanji mu mbalino yaakwe, wámuposa uYeesu wáaja, “Wee muunu owe, uhumile kwi?” Leelo uYeesu asikhavagomoseese hata liswi limo.
\v 10 Ino uPilaato wáaja, “Kwashi usikinigomosesa? Wuli, usiimanya kiija nina wutawulilwa wa kikudindulila, khanji na uwa kikukhomeelela pa musalaaba?”
\v 11 UYeesu wámugomosesa uPilaato wáaja, “Owe ndi usaava nu wutawulilwa wowoona kunyangu, nda usipeliilwe nu Nguluvi. Leelo umuunu yula yuna aniviishile mu mawokho gaakho, ana wunansi wukhome mandu kishila uwunansi waakho.”
\v 12 Ino uPilaato pina wápulikha ago, wáajesa kisakula insila ya kimudindulila uYeesu, leelo aVayahuudi valyova khanji vaajova, “Nda umudindulile umuunu uyo, ino owe usili mumanyi wa Kayisaali, umutwa wa Valuumi. Umuunu yoyoona yuna ikiyigaha kiija mutwa, ikimukhaana umutwa wa Valuumi.”
\v 13 UPilaato pina wápulikha amaswi ago, wámuleeta uYeesu panja, wáaluta kikhala pa shitengo sha kihijila, uluvala luna valutambulaga Luutu lwa Mangʼanga (ilitaawa ili kwa Shihebulaniya viijova Gabata).
\p
\v 14 Lukhandi luhaavi lwa masala ga mutanda ndeeni paminsi, mu lisiku lya kiyipinyangania kwa kiiva ya shiwungo sha Pasaakha. UPilaato wáshijovela ishipuga sha vaanu wáaja, “Loleeli, umutwa weenyu uyu!”
\v 15 Aveene valyova vaajova, “Mubuda, mubuda! Mukhomeeleli pa musalaaba!” UPilaato wávaposa wáaja, “Wuli, mwisakula nimukhomeelele pa musalaaba umutwa weenyu?” AVatambule avakhome vamugomosesa vaajova, “Ose tisiina umutwa uyunji, leelo tinawo mwene duguli Kayisaali, umutwa wa Valuumi!”
\v 16 Lino kuwudugo uPilaato wámutawula uYeesu mu mawokho gaanave, baheene vamukhomeelele pa musalaaba.
\s UYeesu ikhomeelelwa pa musalaaba
\r (Mataayo 27:32-44; Maluko 15:21-32; Luuka 23:26-43)
\p Lino avasulukhali vamutoola uYeesu na kiluta nawo.
\v 17 Wásumula umusalaaba gwakwe, wáwuukha mu lijumbi, wáaluta uluvala luna lutambulwa kwa Shihebulaniya Goligota, uluganulo lwakwe, Lipangalasa lya Mutwe.
\v 18 Vaganaga kifikha pala, vamukhomeelela uYeesu pa musalaaba. Uluvala lulula, vavakhomelelaga avaanu avanji vavili, shila muunu pa musalaaba gwakwe. Yumo ulubali lwa kundiilo, uyunji ulubali lwa kunshiji.\fig |hk00322c.jpg|col|||Shina wákhomelelwagwa uYeesu|19:18\fig*
\p
\v 19 UPilaato wálajisa kiija, gayandikhwe amaswi na kiviikhwa pa musalaaba gwa Yeesu, gina giijova,
\qc “\sc UYeesu uwa ku Nasaleti, Mutwa wa Vayahuudi\sc*.”
\p
\v 20 Amayandikhwa ago gakhayandiikhwe mu shilogolo sha Shihebulaniya, Valuumi na Vayunaani. AVayahuudi vinshi vakhandi viyimba amayandikhwa ago, kwa kiiva uluvala ulo luna vamukhomelelaga pa musalaaba, pakhandi nkholeela ni Yelusalemu.
\v 21 Lino avatambule avakhome vamujovela uPilaato kiija, “Usikhayandikhaga kiija, ‘Uyu yu Mutwa wa Vayahuudi,’ leelo uyandishe kiija, ‘Umuunu uyu akhayikhoonile kiija, umwene yu Mutwa wa Vayahuudi.’ ”
\v 22 UPilaato wávagomosesa wáaja, “Ndaali, amayandikhwa gasigale shiisho ngaja shina nayandikha.”
\p
\v 23 Avasulukhali vaganile kimukhomeelela uYeesu pa musalaaba, vatoola amenda gaakwe, vaagava fihupi fina. Shila musulukhali wátoola shihupi shaakwe. Khanji, vatoola inkhansu yaakwe. Inkhansu iyi yikhandi yisushiilwe, vagahilaga shisepe shimo hela sha mwenda, yisikhandi yihoniilwe hata pamo.
\v 24 Lino vapulinkhanaga vaajova, “Tisikhademulaga inkhansu iyi, leelo tipulinkhane kiija, yive ya naani.” Ago gasenjekhaga kiija, gakwilane gina gayandiikhwe mu Mayandikhwa aManofu kiija, “Vagavanaga amenda gangu, na kipulinkhana ulwa kitoola inkhansu yangu.”\f + \fr 19:24 \xt Yimba mu litaafili lya Sabuli 22:18.\f* Gageene gina vagahaga avasulukhali.
\p
\v 25 Lino vakhandi vakwali avashimaayi avanji vana, vina vakhandi vayiimile nkholeela nu musalaaba gwa Yeesu. Mu vashimaayi awo akhandi akwali umaayi wa Yeesu, umaame wa maayi wa Yeesu, uMaliya umudala wa Kileopa, nu Maliya uwa ku Magidala.
\v 26 UYeesu pina wámwaga umaayi waakwe, khanji nu mumanyisiwa yuna akhandi amugeene mandu ayiimile nkholeela nu maayi waakwe, wáaja, “Wee maayi wangu, loleela uyo yumwene mwanaakho.”
\v 27 Khanji wámujovela umumanyisiwa yula wáaja, “Loleela, uyo yu maayi waakho.” Lino kihuma uluhaavi lulula umumanyisiwa yula, wáwuukha nu maayi wa Yeesu, wáaluta kikhala nawo mu nanda yaakwe.
\s UYeesu iifwa pa musalaaba
\r (Mataayo 27:45-56; Maluko 15:33-41; Luuka 23:44-49)
\p
\v 28 Ino, uYeesu wáamanya kiija wáamala kisenga insengo yaakwe yoona. Ino wálogola wáaja, “Niiwona nkhawu ya malenga.” Ndeeno, gakwilana gina gayandiikhwe mu Mayandikhwa aManofu.\f + \fr 19:28 \xt Yimba mu litaafili lya Sabuli 69:21.\f*
\v 29 Pa luvala pala, pakhandi ni shombo shina vamemyaga idivaayi inkhali yina yikhaliipe. Lino vatoola isifongo vajabikha mu divaayi iyo, vaviikha mu lilansi, vamutwalila uYeesu ku mulomo.
\v 30 UYeesu pina wáajesa idivaayi iyo, wálogola wáaja, “Insengo yangu yaasila!” Baheene wásungamya umutwe, wáafwa.
\s Avasulukhali vikimuhoma uYeesu ni malala
\p
\v 31 Likhandi lisiku lya Ijumaa ilisiku lya kiyandaala iSabaato,\f + \fr 19:31 \fq Lisiku lya Ijumaa ilisiku lya kiyandaala iSabaato: \ft Kwa Vayahuudi yikhandi yiyansa pa Ijumaa pashaamihe. \f* khanji iSabaato yila yikhandi lisiku likhome kishila insiku isinji.\f + \fr 19:31 \fq ISabaato yila yikhandi lisiku likhome kishila insiku isinji: \ft Kwa kiiva yikhandi mu lisiku lya shiwungo sha Pasaakha.\f* Avakhome va Vayahuudi vasikhandi visakula umufimba gusigale pa musalaaba mu lijuva lya Sabaato. Ndeeno vaaluta kwa Pilaato, vamulomba kiija, avasulukhali valute vavadeenye amagulu\f + \fr 19:31 \fq Vavadeenye amagulu: \ft Vagahaga ngaja ndeeno baheene vafwe gwalimo.\f* avaanu vina vavakhomelelaga, na kiwuusa amafimba gaanave pa musalaaba.
\v 32 Lino vaaluta, vamudeenya amagulu uwa wutasi nu wa wuvili vina vavakhomelelaga lumo nu Yeesu.
\v 33 Leelo pina viiluta kwa Yeesu, vaawona afwile, ndeeno vasikhamudeenyile amagulu.
\v 34 Leelo umusulukhali yumonga wámuhoma uYeesu ni malala mu luvafu. Baheene yaahuma idanda na malenga.
\v 35 Imola isi siyandiikhwe nu muunu yuna akhandi ikigaaga gina gakhandi gisenjekha. Aga gina ikigalogola ga shiyooli, khanji woope iimanya kiija, gina ilogola ga shiyooli. Ino ndeeno na yuumwe, muhuviilile.
\v 36 Amaswi ago gasenjekhaga, baheene gakwilane gina gayandiikhwe mu Mayandikhwa aManofu kiija, “Kusiina ilifupa lyakwe lina likhadeenywa.”\f + \fr 19:36 \xt Yimba mu litaafili lya Sabuli 34:20.\f*
\v 37 Khanji aMayandikhwa aManofu giija, “Vakhayinsa kimuloleela yuna vamuhomaga ni milala.”\f + \fr 19:37 \xt Yimba mu litaafili lya Sekhaliya 12:10.\f*
\s UYeesu iviikhwa mu lijooja
\r (Mataayo 27:57-61; Maluko 15:42-47; Luuka 23:50-56)
\p
\v 38 Ago pina gashilile, wáyinsa umuunu yumonga ilitaawa lyakwe yu Yusufu, yuna wáhumile mu lijumbi lya Alimataaya. Umuunu uyu akhandi mumanyisiwa wa Yeesu, leelo kwa wufiho hela, kwa kiiva akhandi ikivatiila avakhome va Vayahuudi. Lino umuunu yula wáaluta kwa Pilaato, wámulomba kiija, atoole umufimba gwa Yeesu agusiile. UPilaato wámutawulila. Baheene uYusufu wáaluta, wáguwuusa umufimba gula.
\p
\v 39 UNikodeemu, yuna uluhaavi lumonga wálutile kwa Yeesu pa shilo,\f + \fr 19:39 \xt Yimba mu litaafili lya Yohana 3:1-2.\f* wáyinsa na mafuta ga mununsi umunofu, gina gahansiiwe nu wubani nu mugoda ugwa kisivila umufimba gusikhananjikhaga, gakhandi ngaja kilo mashumi gatatu ndeeni.
\v 40 Avaanu vavili vala vatoola umufimba gwa Yeesu, vaguvilinjisa amenda aga kisiilila, vagupakha amafuta gina ginunshilila wunofu mandu kilingana ni ngʼoma ya Vayahuudi iya kisiila avaanu.
\v 41 Uluvala luna vamukhomelelaga pa musalaaba uYeesu, gukhandi gukwali umugunda. Mu mugunda mula likhandi likwali ilijooja\f + \fr 19:41 \fq Ilijooja: \ft Ingʼoma ya Vayahuudi ya kisiila avaanu, vakhandi vikivaviikha vina vafwile mu lijooja lina likhandi lihimbe mu shidunda na kiviikha ilingʼanga pa mulyango.\f* lina vasinajelaje kimusiila umuunu yoyoona.
\v 42 Ilisiku ilyo, likhandi lisiku lya Vayahuudi kiyipinyanga mu Sabaato. Kwa kiiva ya ilyo, vamusiila uYeesu mu lijooja lila, kwa kiiva likhandi nkholeela.\fig |cn01847C.jpg|span|||Kisiilwa kwa Yeesu|19:42\fig*
\c 20
\s Kifyukha kwa Yeesu
\r (Mataayo 28:1-8; Maluko 16:1-8; Luuka 24:1-12)
\p
\v 1 Palwansheelo mandu pina kusinahenje kunena, mu lisiku lya Nguluvi, uMaliya uwa ku Magidala wáaluta ku lijooja lya Yeesu. Wáawona ilingʼanga lila libilusiiwe palubali pa mulyango gwa lijooja.
\v 2 Lino wáasiga pala, wáaluta kwa Simoni Petulo na kwa mumanyisiwa yula, yuna uYeesu akhandi amugeene mandu. Wávajovela wáaja, “Avaanu vamonga vaguwuusa umufimba gwa Mutwa weesu mu lijooja, khanji tisimeenye kuna vaguviikha!”
\v 3 UPetulo nu mumanyisiwa uyunji yula, vawuukha, vaaluta ku lijooja.
\v 4 Woona vavili vakhandi viisiga pina viiluta, leelo umumanyisiwa yula wásigaga kimushila uPetulo, na kilongola kifikha ku lijooja.
\v 5 Wásungama, wáhunjisa mu lijooja, wágaaga menda gina vamusililaga uYeesu, leelo asikhayinjiile mukhati.
\p
\v 6 Lino uSimoni Petulo wámufwata, wáafikha pala, wáhuluta mu lijooja na kigwaga umwenda guna vamusililaga uYeesu.
\v 7 Khanji wáshaaga nashi shitambala shina vamupinyaga uYeesu ku mutwe. Shisikhandi lumo na menda aganji, leelo shagonjwagwa paayo, palubali.
\v 8 Ino umumanyisiwa uyunji yula, yuna wálongolaga kifikha pala, woope wáhuluta mu lijooja. Wáloleela, wágahuviilila gina akhandi apuliishe,
\v 9 hata nda vakhandi vasinagamanye aMayandikhwa aManofu gina giijova, uYeesu mbakha afyushe.
\v 10 Ino avamanyisiwa vala vaaluta kunyaanave.
\s UYeesu ikimutwiwushila uMaliya uwa ku Magidala
\r (Mataayo 28:9-10; Maluko 16:9-11)
\p
\v 11 Leelo uMaliya uwa ku Magidala, wásigala ayiimile panja pa lijooja, akhandi ikhoola. Uluhaavi pina ikhoola, wásungama na kihunjisa mu lijooja,
\v 12 wávaaga avamalayikha vavili vina vafwele amenda mavalafu. Vakheele pina pakhandi nu mufimba gwa Yeesu. Umalayikha yumonga akheele kuna gukhandi gukwali umutwe, uyunji akheele kuna gakhandi gakwali amagulu.
\v 13 Avamalayikha vala vamuposa vaajova, “Nyineesu, kwashi wikhoola?” Woope wávagomosesa wáaja, “Avaanu vamonga vaguwuusa umufimba gwa mutwa wangu, khanji nisimeenye kuna vaguviikha!”
\p
\v 14 UMaliya wáganile kilogola amaswi ago, wáseetukha, wámwaga umuunu yumonga ayiimile bahala. Humbe umuunu yula akhandi yu Yeesu, leelo uMaliya asamumeenye kiija yu Yeesu.
\v 15 UYeesu wámuposa wáaja, “Nyineesu, kwashi wikhoola? Wuli, yu naani ukimusakula?” UMaliya akhahiivile kiija, umuunu yula musenga nsengo wa mu mugunda, lino wámugomosesa wáaja, “Wee mutwa, nda yuuwe waguwuusa umufimba gwakwe, nijovela kuna waguviikha, na yuune nisiilute kigutoola.”
\v 16 UYeesu wámushemeela ilitaawa lyakwe wáaja, “Wee Maliya!” Lino uMaliya wáseetukha, wámwaga uYeesu, wálogola kwa shilogolo shaakwe sha Shihebulaniya wáaja, “\tl Laboni!\tl*” Ilitaawa ili uluganulo lwakwe, “Mumanyisaaji.”
\v 17 UYeesu wámujovela wáaja, “Nileshela, usikhanikhatililaga. Nishaanali nisinaalute kushaanya kwa Daada. Lino lutaga uvajovele avalukholo lwangu\f + \fr 20:17 \fq Avalukholo lwangu: \ft Uluganulo lwakwe, \fqa vamanyisiwa vangu.\f* kiija, niiluta kushaanya kwa Daada wangu, yuna Wiheenyu, kwa Nguluvi wangu yuna Nguluvi weenyu.”
\v 18 Lino uMaliya uwa ku Magidala wáaluta kwa vamanyisiwa va Yeesu, wávajovela imola isi, wáaja, “Loleela, one namwaga uMutwa!” Lino wávataviilila goona gina uYeesu wámulajisa.
\s UYeesu ikivatwiwushila avamanyisiwa vaakwe
\r (Mataayo 28:16-20; Maluko 16:14-18; Luuka 24:36-49)
\p
\v 19 Kwaganile kiiva shaamihe mu lisiku lilila, avamanyisiwa va Yeesu vakungaanile mu nanda yimonga, vadindile amalyango kwa kiiva vakhandi vikivatiila avakhome va Vayahuudi. Hata nda amalyango gakhandi gadindiilwe, baaho uYeesu wávatwiwushila, na kiyiima paakhati naakhati yaanave, wávahunjila wáaja, “Uwulindamafu wuve lumo noomwe!”
\v 20 Lino wávawonensa amavamba ga mu mawokho na mu luvafu lwakwe. Avamanyisiwa vaganile kimwaga uMutwa, vashendeeva mandu.
\v 21 UYeesu wávahunjila khanji wáaja, “Uwulindamafu wuve lumo noomwe. Ngaja shina uDaada wánifilikhaga one, shiisho ndeeno na yuune nikivafilikha omwe mu nyi iyi.”
\v 22 Lino wávapuuhila imuuhila, wávajovela wáaja, “Yanushili uNumbula uMunofu.
\v 23 Nda mukivasaajila avaanu uwunansi waanave, uNguluvi woope asivasaajile. Nda musikivasaajila, uNguluvi woope asikhavasaajila.”
\s UYeesu ikimutwiwushila uTomasi
\p
\v 24 Umumanyisiwa yumonga mu vamanyisiwa va Yeesu, ilitaawa lyakwe Tomasi, yuna vamushemeelaga Lipasa, asikhandi lumo na vamanyisiwa avanji uluhaavi uYeesu ikivatwiwushila.
\v 25 Lino avamanyisiwa avanji vala vamujovela vaajova, “Ose tamwaga uMutwa.” Leelo umwene wávagomosesa wáaja, “One nisikwiliile kihuviilila ago nda nisigaajile tangusiina amavamba ga masumali mu mawokho gaakwe na mu luvafu lwakwe, na kimupyasa nu ludole lwangu.”
\p
\v 26 Saganile kishila nsiku munaana, avamanyisiwa va Yeesu vakhandi mukhati ya nanda khanji. Ilisiku ilyo woope uTomasi akhandi akwali lumo na vayine. Amalyango gakhandi madinde, baaho uYeesu wávatwiwushila, wáyiima paakhati yaanave, wávahunjila wáaja, “Uwulindamafu wuve lumo noomwe!”
\v 27 Lino uYeesu wámujova uTomasi wáaja, “Wee Tomasi, yinsa unipyase nu ludole lwakho mu mawokho gangu. Khanji, unipyase ni liwokho lyakho mu luvafu lwangu. Usikhayitenekhaga kilekha kihuviilila, leelo uhuvililaje.”
\v 28 UTomasi wámugomosesa wáaja, “Owe yuuwe Mutwa wangu na Nguluvi wangu!”
\v 29 UYeesu wámugomosesa wáaja, “Wahuviilila kwa kiiva wanyaaga. Vayimiliilwe vina vanihuviliile hata nda vasinyaajile.”
\s Ulugulumilo ulwa litaafili ili
\p
\v 30 UYeesu wágahaga amabikha aganji minshi, gina avamanyisiwa vaakwe vagaagaga, gina gasiyandiikhwe mu litaafili ili.
\v 31 Leelo amabikha gina gakwali mu litaafili ili, gayandiikhwe baheene muhuviilile kiija, uYeesu yumwene Mukulusaaji yuna uNguluvi wátahisaaga kimufilikha,\f + \fr 20:31 \fq Mukulusaaji yuna uNguluvi wátahisaaga kimufilikha: \ft Kwa Shiyunaani yiyandiikhwe \fqa Kilisito\fqa*. Yimba iliswi \fqa Kilisito\fqa* mu Maswi aMahensa. \f* Lusawo lwa Nguluvi, na kiija kwa kimuhuviilila, muwupate uwuumi wa shiluta.
\c 21
\s UYeesu ikivatwiwushila avamanyisiwa vaakwe ku Galilaya
\p
\v 1 Gaganile kishila ago, uYeesu wávatwiwushila khanji avamanyisiwa vaakwe mulubali lwa lilamba ilikhome lya Tibeliya.\f + \fr 21:1 \fq Lilamba ilikhome lya Tibeliya: \ft Litaawa ilinji lya lilamba ilikhome ilya Galilaya.\f*
\v 2 Vakhandi vakwali uSimoni Petulo, uTomasi yuna ilitaawa ilinji itambulwa Lipasa, uNatanaheeli yuna wáhumile ku lujinji lwa Kana ku Galilaya, avaana vavili ava Sebedayo,\f + \fr 21:2 \fq Avaana vavili ava Sebedayo: \ft Amataawa gaanave vakhandi vava Yaakobo nu Yohana. \xt Yimba mu litaafili lya Mataayo 10:2.\f* na vamanyisiwa avanji vavili.
\v 3 USimoni Petulo wávajovela avayine wáaja, “Niiluta kilova inswi.” Aveene vamugomosesa vaajova, “Na yuuse tiiluta lumo noowe.” Lino vaaluta, vayangala mu shipugo, vaalova ishilo shoona, leelo vasikhalovile nswi yoyoona.
\v 4 Pina kwihenga kunena, uYeesu wáyiima mulubali lwa lilamba ilikhome, leelo avamanyisiwa vaakwe vasikhameenye kiija yu Yeesu.
\v 5 Lino uYeesu wávashemeela wáaja, “Omwe vamanyi vangu, wuli, mwalova inswi sosoona?” Aveene vamugomosesa vaajova, “Tisaalova.”
\v 6 UYeesu wávajovela wáaja, “Toosi inyaafu ulubali lwa kundiilo ulwa shipugo, musiilove inswi.” Lino vatoosa inyaafu mu lilamba ilikhome, leelo vapootwa kikweha kwa kiiva valovaga inswi nyinshi mandu.
\v 7 Lino umumanyisiwa yula yuna uYeesu akhandi amugeene mandu, wámujovela uPetulo wáaja, “Yu Mutwa!” USimoni Petulo wáganaga kipulikha kiija yu Mutwa, wáfwala amenda gaakwe gina wáyawulaga pina ayansiise kilova, wáyitoosa mu malenga, wáaluta kimuhunjila uMutwa.
\v 8 Avamanyisiwa avanji vala, vaaluta ni shipugo mulubali lwa lilamba ilikhome, kwa kiiva vasikhandi kutali, leelo vakhandi ngaja nambo ligana limo ndeeni. Vawukweha uwaafu wuna wamemaga inswi.
\p
\v 9 Vaganaga kifikha mulubali lwa lilamba ilikhome, vagwaga umooto. Pa mooto gula vakhandi vabaniishe inswi nu mukhaate.
\v 10 UYeesu wávajovela avamanyisiwa vaakwe wáaja, “Yinsi, leeti apa inswi simonga sina mwalova.”
\v 11 Lino uSimoni Petulo wáhuluta mu shipugo, wawukwehela mulubali uwaafu wula wuna wamemaga inswi. Mu waafu wula sikhandi sikwali inswi nkhome ligana limo na mashumi gasaanu na sitatu (153). Hata nda sikhandi sikwali inswi nyinshi mandu, hata ndeeno uwaafu wusikhademwishe.
\p
\v 12 UYeesu wávajovela avamanyisiwa vaakwe wáaja, “Yinsi mulye ishakiilya.” Kusiina umumanyisiwa yuna wájelaga kimuposa kiija, “Owe yuuwe naani?” Kwa kiiva vamanyaga kiija yu Mutwa.
\v 13 Lino uYeesu wáyinsa, wátoola umukhaate, wávapeela avamanyisiwa vaakwe. Khanji, wátoola nasi nswi, wáagava shishila.
\v 14 Ulo lukhandi lwa wutatu uYeesu kivatwiwushila avamanyisiwa vaakwe, pina wáfyusiwaagwa nu Nguluvi.
\s UYeesu ilogola nu Petulo
\p
\v 15 Vaganile kiilya, uYeesu wámuposa uPetulo wáaja, “Owe Simoni mwana wa Yohana, wuli, unigeene mandu one kivashila shina vanigeene avayaago ava?” UPetulo wámugomosesa wáaja, “Eena Mutwa, owe umeenye kiija nikugeene.” UYeesu wámujovela wáaja, “Diimaga inyana nkholo sangu.”
\p
\v 16 UYeesu wámuposa uPetulo ulwa wuvili wáaja, “Simoni mwana wa Yohana, wuli, unigeene?” UPetulo wámugomosesa wáaja, “Eena Mutwa, owe umeenye kiija nikugeene.” UYeesu wámujovela wáaja, “Diimaga inkholo sangu.”
\p
\v 17 Wámuposa ulwa wutatu wáaja, “Simoni mwana wa Yohana, wuli, unigeene?” Lino uPetulo wásugumilwa kwa kiiva wámuposaaga ulwa wutatu kiija, “Wuli, unigeene?” Wámugomosesa wáaja, “Wee Mutwa, owe ugameenye goona. Umeenye kiija nikugeene.” UYeesu wámujovela wáaja, “Diimaga inkholo sangu.
\v 18 Shiyooli nikikujovela, pina ukhandi mudiimi, ukhandi wifwala amenda gaakho yuuwe, na kiluta kokoona kuna wisakula. Leelo pina ukhagoosipa, ukhagolosa amawokho gaakho, umuunu uyunji akhakufwasa amenda gaakho, na kiluta noowe kuna usisakula kiluta.”
\v 19 UYeesu wájovile ndeeno, kiwonensa shina hambi iifwa uPetulo na kimusufya uNguluvi. Lino uYeesu wámujovela uPetulo wáaja, “Nifwataga.”
\p
\v 20 UPetulo wáseetukha, wámwaga umumanyisiwa yuna uYeesu akhandi amugeene mandu, akhandi ikivafwata. Umumanyisiwa uyo, akhandi yula yuna wákhalaga nkholeela nu Yeesu uluhaavi viilya ishakiilya, na kimuposa kiija, “Wee Mutwa, yu naani asikudoolele?”
\v 21 Lino uPetulo pina wámwaga umumanyisiwa yula, wámuposa uYeesu wáaja, “Wee Mutwa, wuli, shiinu shishi shisiwoneshe kwa mumanyisiwa uyo?”
\v 22 UYeesu wámugomosesa wáaja, “Nda nisakula kiija ave muumi mbakha pina nikhatina, kwashi ago gikikulafya? Owe nifwataga.”
\v 23 Kwa kiiva ya ilyo, avamanyisiwa vinshi vahiivaga kiija, umumanyisiwa uyo asiifwa kaa. Leelo uYeesu asikhamujoveele umumanyisiwa uyo kiija asiifwa kaa, leelo wájovaga kiija, “Nda nisakula kiija ave muumi mbakha pina nikhatina, kwashi ago gikikulafya?”
\p
\v 24 Umumanyisiwa uyo yumwene yuna ikigakuviilisa aga na kigayandikha. Ose timeenye kiija, gina ilogola ga shiyooli.
\s UYeesu wágahaga aganji minshi
\p
\v 25 Gakwali aganji minshi gina uYeesu akhandi iigaha. Nda goona ago gaali gave gayandiikhwe, niiwona inyi yoona, nda pasakwila apa kiviikha amataafili ago.
